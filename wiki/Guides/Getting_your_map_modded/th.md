# วิธีการทำให้บีทแมพของคุณผ่านการวิจารณ์บีทแมพ

การที่ทำให้บีทแมพของคุณได้รับการ[วิจารณ์](/wiki/Modding) เป็นขั้นตอนสำคัญใน[กระบวนการแรงค์](/wiki/Beatmap_ranking_procedure) โดยมีหลายวิธีที่จะทำภารกิจนี้ให้ได้

## รูปแบบของการวิจารณ์บีทแมพ

ก่อนที่จะค้นหาคนวิจารณ์บีทแมพ คุณต้องเข้าใจประเภทของการวิจารณ์บีทแมพประเภทต่าง ๆ ที่คุณสร้างได้ก่อน โดยคำขอสองประเภทที่ใช้บ่อยที่สุดคือ[การขอวิจารณ์บีทแมพแบบปกติ](/wiki/Modding/Normal_mod) (คำขอ NM) และ[การวิจารณ์บีทแมพคนอื่นเพื่อให้คน ๆ นั้นวิจารณ์บีทแมพของเรา](/wiki/Modding/Mod_for_mod) (คำขอ M4M) ทั้งนี้ ประเภทของคำขอไม่ได้มีเพียงเท่านี้ ยังมีประเภทคำขอวิจารณ์บีทแมพแบบอื่น ๆ อีกสองสามประเภทซึ่งส่วนใหญ่ใช้ใน `#modreqs`:

- **คำขอ Beatmap Nominator (BN req):** ขอได้ในคิววิจารณ์บีทแมพของ Beatmap Nominator หรือใน `#modreqs` โดยคุณจะขอได้เมื่อคุณคิดว่าการวิจารณ์บีทแมพทั่วไปตรวจหมดแล้ว และต้องการคำขอที่ได้จากคนมีประสบการณ์มาก ๆ จาก [Beatmap Nominator](/wiki/People/Beatmap_Nominators).
- **เช็คข้อมูลบีทแมพ (Meta check):** บอกตรงตัวก็คือการให้ [คนวิจารณ์บีทแมพ](/wiki/Modding/Modder) ทำการเช็คว่าข้อมูลบีทแมพถูกต้องหรือไม่ บางครั้งก็ถูกเช็คในการวิจารณ์บีทแมพทั่วไปด้วย
- **เช็คเสียง hitsound:** คนวิจารณ์บีทแมพจะเช็คว่า hitsound นั้นเข้ากับเพลงได้ดี สม่ำเสมอ และเป็นที่ยอมรับในการแรงค์

## Modding queues

การโพสต์บีทแมพของคุณใน Modding Queues เป็นวิธีที่มีประสิทธิภาพมากที่สุดและใช้กันอย่างแพร่หลายที่สุดในการค้นหาผู้คนเพื่อวิจารณ์บีทแมพของคุณ Modding Queues คือกระทู้ใน[ฟอรั่ม Modding Queues](https://osu.ppy.sh/community/forums/60) ซึ่งอนุญาตให้ผู้สร้างกระทู้ค้นหาบีทแมพเพื่อวิจารณ์บีทแมพ และเพื่อให้ผู้อื่นค้นหาคนวิจารณ์บีทแมพเพื่อวิจารณ์บีทแมพได้อย่างง่ายดาย การใช้ฟอรั่มเพื่อค้นหาคนวิจารณ์บีทแมพนั้นตรงไปตรงมาและมีประสิทธิภาพ—เพียงทำตามขั้นตอนด้านล่างเพื่อเริ่มต้น:

1. ไปที่ฟอรั่ม [Modding Queues](https://osu.ppy.sh/community/forums/60)
2. อ่านรายการคิว และค้นหาคิวที่ยอมรับบีทแมพจากโหมดเกมที่คุณได้ทำบีทแมพไว้ ตรวจสอบให้แน่ใจว่ามีการเขียนว่า "เปิด" ในชื่อหรือโพสต์เปิด
3. อ่านกฎของคิว หากคุณหรือบีทแมพของคุณไม่ตรงตามข้อกำหนดที่ระบุไว้ คุณจะต้องค้นหาคิวอื่นเพื่อโพสต์
4. อ่านสิ่งที่ผู้วิจารณ์แมปต้องการ ซึ่งจะระบุไว้ในคิว (ถ้ามี) เนื่องจากอาจช่วยประหยัดเวลาทั้งคุณและผู้สร้างคิวได้มาก
5. คลิกปุ่ม `ไปที่โพสต์ล่าสุด` ที่ด้านล่างของหน้าจอ ซึ่งแสดงด้วยไอคอนบั้งขวาคู่
6. พิมพ์คำขอประเภทที่คุณต้องการ พร้อมลิงก์บีทแมพของคุณและข้อมูลอื่น ๆ ที่คนวิจารณ์บีทแมพขอให้คุณระบุลงในกล่อง `ตอบกลับ`
7. คลิก `โพสต์` เมื่อคุณเสร็จแล้ว

โดยทั่วไปแล้ว เป็นที่ยอมรับให้โพสต์ในคิวการวิจารณ์บีทแมพสองหรือสามรายการในแต่ละครั้ง ดังนั้นอย่าลังเลที่จะทำขั้นตอนนี้ซ้ำหากจำเป็น หรือหากคุณต้องการเพิ่มโอกาสในการได้รับการวิจารณ์บีทแมพ อย่างไรก็ตาม โปรดทราบว่าเพียงเพราะคุณโพสต์ในคิวการวิจารณ์บีทแมพ ไม่ได้หมายความว่าคนวิจารณ์บีทแมปจำเป็นจะต้องวิจารณ์บีทแมพของคุณ พวกเขาจะวิจารณ์บีทแมพหากเขาต้องการ

คุณควรหลีกเลี่ยงการโพสต์ในคิวของ Beatmap Nominator จนกว่าทักษะการสร้างบีทแมพของคุณจะอยู่ในระดับที่ใกล้เคียงที่จะจัดอันดับได้ (เว้นแต่พวกเขาจะระบุว่ากำลังมองหาผู้ทำบีทแมพมือใหม่) เนื่องจากพวกเขามักจะเพิกเฉยต่อคำขอของคุณ ฉะนั้นคุณควรไปหาผู้วิจารณ์บีทแมพคนอื่น ๆ เพื่อวิจารณ์บีทแมพของคุณในตอนที่คุณกำลังเรียนรู้ในการสร้างบีทแมพดีกว่า

## #modreqs

*คำเตือน: อย่าส่งคำขอซ้ำ ๆ ในช่องนี้ คุณอาจจะโดนให้[เงียบ](/wiki/Silence) ให้คุณทำการส่งคำขอประมาณชั่วโมงละครั้ง*

`#modreqs` เป็นช่องแชทใน osu! ที่ผู้เล่นสามารถขอการวิจารณ์บีทแมพได้โดยการเชื่อมโยงกับคำสั่ง `/np` พร้อมกับประเภทคำขอในการวิจารณ์บีทแมพ แม้ว่าวิธีนี้จะไม่ใช่วิธีที่มีประสิทธิภาพมากที่สุดในการค้นหาการวิจารณ์บีทแมพ คนวิจารณ์บีทแมพและ Beatmap Nominators มักจะมองหาบีทแมพที่ดีที่ถูกลิงก์ในช่องนี้

`#modreqs` ไม่ได้มีฟังก์ชันและฐานผู้ใช้เหมือนเมื่อก่อน แต่ยังคงเป็นวิธีที่มีประโยชน์ในการรับการวิจารณ์บีทแมพ ดังนั้นจึงคุ้มค่าที่จะลอง แม้ว่าในปัจจุบันจะมีคำขอ mod ปกติเป็นส่วนใหญ่ แต่ก็มักใช้สำหรับคำขอประเภทอื่น ๆ ที่กล่าวถึง[ข้างต้น](#รูปแบบของการวิจารณ์บีทแมพ)

## ถามคนอื่นโดยตรง

การถามผู้ใช้รายอื่นโดยตรงเป็นวิธีที่ดีในการรับการตรวจสอบบีทแมพด้วย โดยทั่วไปแล้ว หากผู้วิจารณ์บีทแมพไม่มีคิวการวิจารณ์บีทแมพ พวกเขามักจะมีข้อมูลการวิจารณ์บีทแมพอยู่ในส่วน "ฉัน!" ของโปรไฟล์ของเขา หลังจากอ่านข้อมูลที่มีในนั้นแล้ว คุณสามารถส่งข้อความถึงพวกเขาในแชท osu! กับคำขอของคุณ ในขณะที่ผู้วิจารณ์เหล่านี้หาได้ยาก แต่ก็ยังมีบ้าง โดยส่วนใหญ่แล้วจะมีคิวส่วนตัวนอกแพลตฟอร์มและอื่น ๆ

Beatmap Nominator ทุกคนมีข้อมูลการตรวจสอบบีทแมพในเกี่ยวกับ "ฉัน!" ไม่ว่าจะมีคิวการตรวจสอบบีทแมพหรือไม่ก็ตาม การถาม Beatmap Nominator โดยตรงนั้น แทบจะเป็นสิ่งจำเป็นสำหรับการให้เขาวิจารณ์บีทแมพ และ/หรือ nominate แมปของคุณ

วิธีที่อาจเป็นวิธีที่ง่ายที่สุดในการรับการวิจารณ์บีทแมพ แม้ว่าจะมีระดับคุณภาพที่แตกต่างกัน คือการขอให้เพื่อนของคุณวิจารณ์บีทแมพของคุณ คุณอาจต้องการถามเพื่อนที่อย่างน้อยมีประสบการณ์การทำบีทแมพเล็กน้อยเพื่อให้ได้ผลลัพธ์ที่ดีที่สุด
