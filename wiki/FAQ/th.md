---
outdated_translation: true
---

# FAQ

## ทำความรู้จัก

### ฉันไม่เคยเล่น Ouendan มาก่อน มันคืออะไร?

เกม *Osu!, Tatakae!, Ouendan* ก็คือเกมแนว Rhythm สำหรับเครื่อง Nintendo DS การเล่นของเกมมีอยู่ด้วยกันสามรูปแบบคือ จิ้มวงกลมบนจอทัชสกรีน ลากลูกบอลผ่านเส้นทางที่วางไว้ และหมุนสปินเนอร์ให้เร็วที่สุด รูปแบบการเล่นทั้งหมดจะถูกกำหนดด้วยจังหวะของเพลงญี่ปุ่นที่มีชื่อเสียง บนเครื่อง DS ก็จะเป็นตามรูปข้างล่าง

![](/wiki/shared/Ouendan.jpg)

คุณจะเห็นวงกลมอยู่ในจอล่าง และในจอบนคือเนื้อเรื่อง ในแต่ละด่านจะมีเรื่องราวของผู้คนที่กำลังตกที่นั่งลำบาก นั่นคือจุดที่โอเอนดัน(ทีมเชียร์)เข้ามาด้วยพลังวิเศษของเหล่าทีมเชียร์ชายเพื่อช่วยเหลือประชาชนที่พบปัญหา

### ฉันจะเล่นยังไง?

*บทความสมบูรณ์: [osu! Standard](/wiki/Game_mode/osu!)*

ผู้ใช้ PC ส่วนใหญ่จะไม่มีจอทัชสกรีน(ยกเว้นว่าคุณจะมีTablet PC) เกมนี้จึงถูกทำออกมาให้สามารถใช้เมาส์ปกติเล่นได้ เช่นเดียวกับอุปกรณ์อินพุทอื่นๆถ้าคุณคิดออก(wiimode สามารถใช้ได้ดี และ tablet (เมาส์ปากกา) ก็ใช้ได้ถ้าคุณมี) จะมีบางเพลงที่เกินขีดความสามารถที่ใช้เมาส์ปกติเล่นได้ แต่เพลงทั้งหมดก็ได้ถูกทดสอบและ (น่าจะ) สามารถเล่นผ่านได้ด้วยเมาส์ธรรมดา อย่าอ้างว่าไม่มีทัชสกรีนแล้วจะเล่นไม่ได้

#### การเล่นเกมพื้นฐาน

*วิธีฝึกหัด: [Original tutorial (มาพร้อมกับ osu! เวอร์ชั่นPC)](https://osu.ppy.sh/beatmapsets/3756), [บิทแมปฝึกหัดเวอร์ชั่นแรงค์](https://osu.ppy.sh/beatmapsets/19928)*

การเล่นเกมนี้จะให้ความสำคัญกับความสามารถเหล่านี้ของคุณ:

- การปรับตัวและตอบสนองต่อสิ่งเร้า (ในที่นี้หมายถึงโน้ตเพลงที่ปรากฎขึ้นบนจุดต่างๆบนหน้าจอระดับความไวแสง)
- เข้าใจในจังหวะและการออกแบบของดนตรี
- การควบคุมการใช้เมาส์ (หรือทักษะรัวนิ้วหรือจะเป็นการใช้ปากกาจิ้มถ้าใช้เมาส์ปากกาแทน)
- การกะจังหวะของการกดโน้ตที่ปรากฎบนจอ
- ความสามารถในการสปินเมาส์ (หรือนิ้วและปากกา) เป็นวงกลม
- ความอดทนของร่างกาย (โดยเฉพาะในเพลงมาราธอน)
- การกำหนดตำแหน่งเมาส์และประสานการทำงานของมือและสายตา
- ความเข้ากันได้ของฮาร์ดแวร์

ทักษะเหล่านี้เป็นสิ่งสำคัญในการเล่น และคุณจะสามารถพัฒนาฝีมิอการเล่นได้ในขณะที่คุณกำลังไต่เต้าขึ้นไปเพื่อเป็นปรมจารย์แห่งดนตรี แต่ก่อนที่จะไปถึงลำดับนั้นได้คุณจำเป็นต้องเรียนรู้ข้อพื้นฐาน (และทฤษฎี) ของโน้ตเหล่านี้เสียก่อน

##### โน้ตวงกลม (Circle)

![](/wiki/shared/osu_hitcircles.jpg)

- ข้างบนนี้คุณจะเห็นโน้ตวงกลมที่คุณจะต้องจิ้ม วงกลมสีที่รอบนอกจะค่อยๆลดขนาดหดลงมาและคุณจะต้องจิ้มที่ตัวโน้ตให้ตรงเวลาที่วงกลมรอบนอกสัมผัสกับขอบสีขาวของวงกลมด้านในพอดี และไม่ควรจะใช้ตามองอย่างเดียว ให้ฟังจากเสียงเพลงด้วยเพื่อกะจังหวะด้วยจะได้ผลดีกว่า

##### สไลเดอร์ (Slider)

![](/wiki/shared/osu_slider.jpg)

- นี่คือสไลเดอร์ที่จะได้เจอในเกม อย่างแรกคุณจะต้องจิ้มที่ตัวโน้ตในจังหวะที่ถูกต้อง แต่มันยังไม่จบ ลูกบอลจะเลื่อนตัวเองผ่านไปยังเส้นทางที่คุณเห็น คุณจะต้องกดเมาส์ค้างไว้และให้เคอร์เซอร์ชี้อยู่บนลูกบอลตลอดทางที่มันเลื่อนไป บางครั้งอย่างที่เห็นในรูปข้างบน คุณจะต้องย้อนกลับจากปลายทางกลับมาเส้นทางเดิม ซึ่งก็จะบอกได้จากลูกศรย้อนกลับที่ปลายของเส้นทาง

##### สปินเนอร์ (Spinner)

![](/wiki/shared/osu_spinner.jpg)

- และนี่คือสปินเนอร์ คุณจะต้องคลิ๊กเมาส์ค้างไว้แล้วหมุนไปทิศทางใดทิศทางหนึ่ง (ทวนเข็มนาฬิกาหรือตามเข็มได้เหมือนกัน) ให้เร็วที่สุดก่อนที่เวลาจะหมด ขีดแท่งที่อยู่ข้างๆจะแสดงว่าอีกเท่าใดคุณจะผ่านสปินเนอร์ บนเครื่อง DS เป็นวิธีที่ดีในการสร้างรอยบนจอทัชสกรีน (ยกเว้นว่าจะติดฟิล์มป้องกัน) โดยเฉพาะในระดับที่ยากขึ้น ใน osu! สปินเนอร์ถูกทำให้มีความง่ายที่จะผ่านมากขึ้น ในขณะที่กดเมาส์ค้างไว้ เมาส์จะถูกล็อตเข้ากับพื้นที่ในการหมุน ดังนั้นคุณสามารถใส่พลังในการปั่นได้อย่างเต็มที่ หรือหมุนเป็นวงเล็กๆก็ได้ ลองดูจากรีเพลย์ที่ติดอันดับสูงสุดของแต่ละเพลงถ้าคุณอยากรู้วิธีการหมุนแบบต่างๆ

##### หน้าจอในขณะเล่นเกม

![](/wiki/shared/osu-gameplay.jpg)

- นี่คือหน้าจอในขณะเล่นเกม แถบที่มุมบนซ้ายก็คือพลังชีวิตของคุณ พลังชีวิตจะลดลงด้วยความเร็วคงที่ แต่คุณก็สามารถที่จะฟิ้นฟูคืนได้ด้วยการจิ้มบนโน้ตให้ตรงกับจังหวะ การจิ้มบนจังหวะที่เป๊ะจะช่วยเพิ่มพลังชีวิตได้มากกว่าการจิ้มในจังหวะที่คลาดไป ถ้าพลาดโน้ตไปจะทำให้สูญพลังชีวิตไปจำนวนมาก ถัดจากแถบพลังชีวิตก้คือคะแนน ระบบคิดคะแนนจะใช้เวลาพักหนึ่งจนมองออก แต่เราจะไม่พูดถึงมันในส่วนนี้ ตัวเลขที่มุมล่างซ้าย คือตัวนับคอมโบ หรือตัวคูณคะแนนนั่นเอง

### การคิดคะแนน

ในส่วนนี้จะเป็นรายละเอียดที่เกี่ยวกับการคิดคะแนนทั้งหมด รวมทั้งสูตรในการคิดคะแนน

#### ความแม่นยำ (Accuracy)

ความแม่นยำ = แต้มที่ได้จากโน้ตทั้งหมด / (จำนวนโน้ตทั้งหมด \* 300)

จำนวนโน้ตทั้งหมด = ( จำนวนที่ Miss + จำนวนที่ได้ 50 + จำนวนที่ได้ 100 + จำนวนที่ได้ 300 ) แต้มที่ได้จากโน้ตทั้งหมด = ( จำนวนที่ได้ 50 \* 50 + จำนวนที่ได้ 100 \* 100 + จำนวนที่ได้ 300 \* 300 )

การพลาดในแต่ละครั้งนับ 0, แต้ม 50 แต่ละครั้งนับ 50, แต้ม 100 แต่ละครั้งนับ 100, แต้ม และ 300 แต่ละครั้งนับ 300 แต้ม รวมทั้งหมดเข้าด้วยกันแล้วหารด้วยผลรวมของจำนวนโน้ตคูณด้วย 300 ถ้าคุณทำแต้มนได้ 300 ในทุกโน้ต ผลลัพท์ออกมาจะได้เป็น 1.00 ซึ่งก็หมายถึงความแม่นยำ 100% และถ้าคุณทำแต้มได้100ในทุกโน้ต ผลจะที่ได้จะเป็น 0.3333 ก็หมายถีงความแม่นยำ 33.33%

#### คะแนน

`คะแนน (ในคอมโบนั้นๆ) = Hit Value + Hit Value * (ตัวคูณคอมโบ * ตัวคูณระดับความยาก * ตัวคูณม็อด) / 25`

- Hit Value
  - แต้มที่คุณกดโน้ตได้ (50 100 หรือ 300)
- ตัวคูณคอมโบ
  - มีค่าเท่ากับคอมโบที่ได้ตอนนี้ ลบหนึ่ง (เช่น ต้องการคำนวณคะแนนที่คอมโบ 112 จะต้องใช้เลข 112 - 1 = 111)
- ตัวคูณระดับความยาก
  - จะคิดตามระดับความยากของบีทแมพนั้นๆ
- ตัวคูณม็อด
  - คิดตามม็อดที่คุณเล่น

##### จะคำนวณตัวคูณระดับความยากยังไง

นำค่าของ Circle Size (CS), HP Drain Rate (HP), Approach Rate (AR) และ Overall Difficulty (OD) มารวมกัน จะได้ออกมาค่าๆ หนึ่ง ซึ่งจะอยู่ในช่วง 2 - 27 แล้วนำค่าที่ได้มาเทียบหาตัวคูณตามตาราง (ไม่คิดจาก Mod ที่ใส่)

- 0 - 5 : 2x
- 6 - 12 : 3x
- 13 - 17 : 4x
- 18 - 24 : 5x
- 25 - 30 : 6x

เช่น [แมพนี้](https://osu.ppy.sh/beatmapsets/96374#osu/314672) มีค่า CS = 4, AR = 8, OD = 6, HP = 6 จะมีผลรวมเท่ากับ 24 ซึ่งจะได้ตัวคูณระดับความยากที่ 5x

ในขณะเดียวกันที่จุดเริ่ม, จุดสิ้นสุด และจุดวกกลับของสไลเดอร์จะมีคะแนนให้ 30 แต้ม จุดกลางสไลเดอร์แต่ละจุดให้ 10 แต้ม และสปินเนอร์หมุนในแต่ละรอบให้ 100 แต้ม คุณจะได้รับแต้มเพิ่มเติมอีก 1000 ต่อรอบหลังจากที่เติมขีดของสปินเนอร์จนเต็มแล้ว

#### แต้มโน้ต

คุณจะได้แต้ม 300,100 หรือ 50 จากโน้ตวงกลมธรรมดาขึ้นอยู่กับความแม่นยำในการคลิกของคุณ ถ้าคุณไม่ได้คลิกบนโน้ทวงกลมเลยหรือคลิกเร็วเกินไปก็จะทำให้Missในโน้ตนั้น

การตัดสินสำหรับสไลเดอร์ไม่ได้ขึ้นอยู่กับความแม่นยำในการคลิก สไลเดอร์ประกอบด้วยจุดต่างๆบนสไลเดอร์ รวมถึงจุดเริ่มต้น จุดสิ้นสุดและจุดวกกลับ คุณจะได้300แต้มถ้าคุณเก็บจุดต่างๆบนสไลเดอร์ได้หมด 100แต้มถ้าเก็บจุดต่างๆได้มากกว่าครึ่ง และ50แต้มสำหรับจุดเพียงจุดเดียวที่เก็บได้ คุณจะMissก็ต่อเมื่อไม่สามารถเก็บจุดใดๆบนสไลเดอร์ได้เลย

และโปรดสังเกตด้วย อย่างไรก็ตามถ้าคลิกบนสไลเดอร์เร็วเกินไปจะไม่ถือว่า Miss แต่ว่าตัวคูณคอมโบจะถูกรีเซ็ตกลับเป็น 0 ใหม่

สำหรับสปินเนอร์คุณจะได้ 300, 100 หรือ 50 ขึ้นอยู่กับจำนวนรอบที่หมุนเปรียบเทียบกับระยะหมุนของสปินเนอร์ คุณจะ Miss ถ้าไม่สามารถเติมแถบที่อยู่ทั้งสองข้างของสไลเดอร์ให้เต็มได้

#### ตัวคูณ

ข้างล่างนี้คือสิ่งที่จะทำให้ตัวคูณคะแนนเพิ่มขึ้น

- คลิกบนโน้ตวงกลมได้
- คลิกที่จุดเริ่มของสไลเดอร์
- แตะจุดสิ้นสุดของสไลเดอร์
- เก็บจุดกลางสไลเดอร์
- ผ่านสปินเนอร์

และนี่คือสิ่งที่จะรีเซ็ตตัวคูณคะแนนให้เป็นศูนย์

- พลาดโน้ตวงกลม
- คลิกจุดเริ่มสไลเดอร์เร็วเกินไป
- พลาดจุดเริ่มหรือจุดกลางสไลเดอร์
- หมุนสปินเนอร์ไม่ผ่าน

สิ่งที่จะไม่เพิ่มหรือลบตัวคูณคะแนน

- พลาดจุดสิ้นสุดของสไลเดอร์

#### เกรด

- SS = ความแม่นยำ 100%
- S = 300 มากกว่า 90% 50 น้อยกว่า 1% และไม่มีพลาด
- A = 300 มากกว่า 80% และไม่มีพลาด หรือ 300 มากกว่า 90%
- B = 300 มากกว่า 70% และไม่มีพลาด หรือ 300 มากกว่า 80%
- C = 300 มากกว่า 60%
- D = นอกเหนือจากข้างต้น

S และ SS สีเงินหมายถึงการเล่นผ่านด้วยโหมดเสริม '[Hidden](/wiki/Gameplay/Game_modifier/Hidden)' หรือ '[Flashlight](/wiki/Gameplay/Game_modifier/Flashlight)'

#### แถบพลังชีวิต

ระบบที่ใช้คำนวนการสูญพลังชีวิตและฟื้นฟูนั้นค่อนข้างซับซ้อนซึ่งจะไม่ลงลึกถึงรายละเอียดย่อย โดยพื้นฐานจะขึ้นอยู่กับการตั้งค่าระดับความยากที่ตั้งไว้ในบีทแมปแต่ละอัน

คุณจะฟื้นฟูพลังได้จาก:

- จิ้มบนโน้ตวงกลม (แต้มที่ดีกว่าจะฟื้นฟูพลังได้มากกว่า โน้ตวงกลมตัวสุดท้ายในแต่ละสีคอมโบจะช่วยฟื้นฟูได้มากกว่า)
- จิ้มสไลเดอร์ เก็บจุดกลางสไลเดอร์ จุดวกกลับและจุดสิ้นสุด (แต้มที่จุดสิ้นสุดยิ่งสูงก็ยิ่งฟื้นฟูได้มาก)
- ขณะหมุนและจบสปินเนอร์ (แต้มขณะที่จบสปินเนอร์ยิ่งสูงก็ยิ่งฟื้นฟูได้มาก๗)

คุณจะสูญเสียพลังจาก:

- การสูญพลังปกติขณะเล่น
- พลาดโน้ตวงกลมหรือสไลเดอร์
- ไม่สามารถจบสปินเนอร์ได้

## โหมดเกมอื่นๆ

### ฉันจะเล่นโหมดไทโกะได้อย่างไร?

สำหรับคนที่ไม่คุ้นเคยกับ *Taiko no Tatsujin* คือเกมกลองไทโกะที่สร้างโดย Namco เป็นการจำลองการตีกลองตามจังหวะของเสียงเพลง ในเกม osu! ทุกบีตแมปสามารถเล่นในรูปแบบของเกม *Taiko no Tatsujin* ได้โดยเข้าทางเมนู Spacial > Taiko

เช่นเดียวกับพื้นฐานของ osu! ซึ่งจะมีรูปแบบการเล่นอยู่ 3 แบบ

#### จังหวะปกติ

จะถูกแสดงเป็นวงกลมสีแดงส้มหรือสีฟ้า ถ้าเป็นวงกลมสีแดงส้ม คุณจะต้องกดปุ่มที่เป็นการตีที่กลางกลองไทโกะ(ใช้คลิกเมาส์ซ้าย หริอใช้ปุ่มบนคีย์บอร์ดที่ตั้งไว้ในเมนู Option ที่จะถูกแสดงขึ้นมาตอนต้นเกมบริเวณมุมบนขวา)

สำหรับโน้ตสีน้ำเงิน คุณจะต้องคลิกเมาส์ขวาหรือปุ่มคีย์บอร์ดที่ใช้ตีที่ขอบกลอง และโน้ตจะต้องถูกตีหรือกดขณะที่ตัวโน้ตวิ่งไปถึงวงกลมเล็กๆที่อยู่ทางถัดจากตัวกลองบนหน้าจอขณะเล่น

ถ้าเป็นโน้ตขนาดใหญ่ คุณจะต้องกดปุ่มตีทั้งสองปุ่มซึ่งจะเป็นปุ่มตีกลางกลองสองปุ่มหรือตีขอบกลองสองปุ่ม(ขึ้นอยู่กับสีของโน้ต)สำหรับคะแนนเพิ่มเติม

#### จังหวะรัวกลอง

มีลักษณะเป็นแถบยาวสีเหลือง คุณจะได้คะแนนเพิ่มสำหรับการตีรัวๆในแต่ละครั้ง

#### เด็นเด็น

จะมีลักษณะเป็นสกินเนอร์ และมีเวลานับถอยหลังอยู่แสดงเวลาที่เหลือจนกว่าจะจบ คุณจะต้องกดปุ่มสำหรับโน้ตส้มและโน้ตฟ้าสลับกันจนกว่าจะจบเด็นเด็น

#### การควบคุม

ค่าปริยายของปุ่มควบคุมสำหรับโมหดไทโกะคือ

โน้ตส้ม: คลิกเมาส์ซ้าย, X, C โน้ตฟ้า: คลิกเมาส์จขวา,Z, V

คุณสามารถลองปรับเปลี่ยนปุ่มบนคีย์บอร์ได้ตามที่ถนัด โดยปรับได้จากแถบ Input ที่เมนู Option

ข้อสังเกต: ตำแหน่งของเคอร์เซอร์จะไม่มีผลใดๆขณะที่เล่นในโหมดไทโกะ

### อะไรคือ "Catch the Beat"?

![](/wiki/shared/catch-gameplay.jpg)

- Catch the Beat หรือชื่อภาษาไทยคือ "เก็บผลไม้" คือโหมดเกมพิเศษโหมดที่สองที่ถูกเพิ่มเข้ามาต่อจากไทโกะ
- แทนที่จะคลิกบนโน้ตวงกลม คุณจะต้องขยับตัวละครที่อยู่ด้านล่างของจอขณะที่ผลไม้ร่วงหล่นลงมาจากข้างบน

#### การควบคุม

`ถ้ามีการใชเโหมดเสริม Relax จะใช้เมาส์ในการควบคุมการวิ่งของตัวละครแทน`

- โดยค่าปริยายจะใช้ปุ่มลูกศรซ้าย \[<-\] และขวา \[->\] ในการขยับตัวละคร
- กด Shiftซ้าย ไว้พร้อมกับปุ่มลูกศรจะทำให้ตัวละครพุ่งไปในทิศทางนั้น (ขณะที่พุ่งตัวจะมีแสงจ้ารอบๆตัวละคร)

### อะไรคือ "osu!mania"?

![](/wiki/shared/mania-gameplay.jpg)

*บทความสมบูรณ์: [osu!mania](/wiki/Game_mode/osu!mania)*

- osu!mania เป็นโหมดเกมพิเศษที่ถูกเพิ่มเข้ามาหลังจากไทโกะและ CtB
- โหมดนี้ได้ถูกใช้กันอย่างแพร่หลายในเกมแนวดนตรีที่จะต้องใช้สัมผัสของมือหรือขาในการเล่นเป็นอย่างดี จำนวนโน้ตที่ไหลลงมาเป็นสายจะขึ้นอยู่กับ BPM และระดับความยากของเพลง และผู้เล่นจะต้องกดปุ่มที่ถูกต้องตามตัวโน้ตที่หล่นลงในในเวลาที่เหมาะสม แม้ว่าโหมดเกมนี้จะมีต้นแบบมาจากเกมแนว *Beatmania* แต่อย่างไรก็ตามถ้าปรับเปลี่ยนจำนวนปุ่มของเพลงที่เล่นก็จะทำให้มีลักษณะที่เหมือนกับ *Guitar Hero* (5k) หรือ *Dance Dance Revolution* (4k) หรือเกมอื่นๆได้อีก ปัจจุบันคุณสามารถตั้งปุ่มเล่นได้ตั้งแต่ 4 ปุ่มจนถึง 8 ปุ่ม

#### การควบคุม

![](/wiki/shared/Mania_key_layouts.jpg)

มีการตั้งปุ่มอยู่สองแบบคือ แบบ*Symmetrical* และแบบ*Left to Right* (สามารถเข้าไปตั้งได้ใน Options->Input)

- *Symmetrical* แบบสมมาตรเลียนแบบมาจากการจัดวางปุ่มของเกม DJMax ที่ปุ่มกลางจะใช้ปุ่ม "spacebar" โดยจะใช้ความรู้สึกเหมือนกดแป้นบนรุ่นตู้อาเขต ปุ่มกลางจะอยู่ที่แถวกลางเฉพาะ 5k และ 7k เท่านั้น และปุ่มที่เหลือจะไล่เรียงออกมาตามตำแหน่งที่เหมาะสม
- *Left to Right* แบบเรียงจากซ้ายไปขวา เลียนแบบการเล่นจากเกม Beatmania IIDX ที่แถวแรกจุดจะเป็นปุ่มที่1 และแถวที่สองเป็นปุ่มที่2ตามลำดับ

การตั้งปุ่มแบบ *Symmetrical* (สำหรับการเล่นแบบ DJMAX)

- ปุ่มสำหรับข้าง*ซ้าย* — (K1)**A**, (K2)**S**, (K3)**D**, (K4)**F**
- ปุ่มสำหรับข้าง*ขวา* — (K6)**J**, (K7)**K**, (K8)**L**, (K9)**semicolon ";"**
- ปุ่ม*กลาง* — (K5)**spacebar** \[ในโหมด 5k และ 7k เท่านั้น\]
- ปุ่ม*พิเศษ* — **SHIFT ซ้าย** และ **control "Ctrl" ซ้าย**

การตั้งปุ่มแบบ *Left to Right* (สำหรับการเล่นแบบ Beatmania IIDX)

- จากล่างขึ้นไปบนอีกครั้ง: (K1)**Z**, (K2)**S**, (K3)**X**, (K4)**D**, (K5)**C**, (K6)**F**, (K7)**V**, (K8)**G**, (K9)**B** \[K9 ไม่มีการใช้งาน\]
- ปุ่ม*พิเศษ* — **SHIFT ซ้าย** และ **control "Ctrl" ซ้าย**

| Key | การตั้งปุ่มแบบ Symmetrical |
| :-: | :-: |
| 4K | K3, K4 |
| 5K | K3, K4 |
| 6K | K2, K3, K4 |
| 7K | K2, K3, K4 |
| 8K | K1, K2, K3, K4 |

| Key | การตั้งปุ่มแบบ Left-To-Right |
| :-: | :-: |
| 4K | K1, K2 |
| 5K | K1, K2, K3, K4, K5 |
| 6K | K1, K2, K3, K4, K5, K6 |
| 7K | K1, K2, K3, K4, K5, K6, K7 |
| 8K | K1, K2, K3, K4, K5, K6, K7, K8 |

## ปัญหาทั่วไป

### คะแนนอันดับของฉันไม่เพิ่มขึ้น เป็นบั๊คหรือเปล่า?

เปล่าเลย มันไม่ได้เป็นบั๊ค

อย่างแรกลองดูให้แน่ใจว่าคุณเชื่อมต่อกับอินเตอร์เน็ตอยู่และได้ทำการล็อกอินไว้แล้ว คะแนนที่ได้มาหากไม่ได้ทำการล็อกอินจะไม่ทำการส่งคะแนนและจะไม่ถูกรวมเข้ากับคะแนนอันดับ คะแนนเหล่านี้จะถูกบันทึกไว้บนกระดานคะแนนของเครื่องเท่านั้น

คะแนนอันดับจะนับจากคะแนนออนไลน์ที่ดีที่สุดจากแต่ละบีตแมป(หรือเพลง) ไม่ใช่นับจากทุกๆระดับความยาก

นี่คือตัวอย่างจากคะแนนจากสามแมป

- BRANDY - The Festival of Ghosts 2
  - Relaxing : 3,000,000
  - DaRRi MIx : 5,000,000
- ZZ - Samurai Blue
  - Easy : 500,000
  - Normal : 1,000,000
  - Hard : no score
- Matchbox 20 - How Far We've Come
  - Normal : 2,000,000
  - Hard : 1,500,000

คะแนนที่ดีที่สุดจากแต่ละเซ็ตของบีตแมปคือ 5,000,000 + 1,000,000 + 2,000,000 = 8,000,000 ซึ่งก็คือคะแนนอันดับที่ได้

และแมปที่เป็น Approved จะ**ไม่**ถูกรวมเข้ากับคะแนนอันดับ แมป Approved จะมีไอค่อนรูปไฟแทนที่จะเป็นไอค่อนรูปหัวใจ

### ฉันจะปิดช่วง Kiai ได้หรือเปล่า?

ไม่

### แมปนี้ยากมาก ฉันจะหาแมปที่ง่ายกว่านี้ได้จากไหน?

Pokebis ได้รวบรวมแมปที่เหมาะสมกับผู้เล่นมือใหม่ คุณสามารถหาได้จากกระทู้นี้ [Link](https://osu.ppy.sh/community/forums/topics/12788)

และคุณยังสามารถเรียงบีตแมปได้ตามความยาก บีตแมปที่ง่ายกว่าจะอยู่ด้านบนของรายการ
