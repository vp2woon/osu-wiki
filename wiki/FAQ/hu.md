---
outdated_translation: true
---

# FAQ

## Bevezető

### Sosem játszottam ezzel az "Ouendan" dologgal - Mi is ez?

Az [Osu! Tatakae! Ouendan](http://en.wikipedia.org/wiki/Osu!_Tatakae!_Ouendan) egy Nintendo DS-re kiadott ritmusjáték. A játékmenet mindössze három elemből áll: körökre tapintás az érintőképernyőn, egy labda húzása egy rögzített útvonalon és egy pörgettyű nagyon gyors forgatása. Ezek az elemek mind népszerű japán zenékre (vagy azok feldolgozásaira) vannak időzítve. Így néz ki a DS-en:

![](/wiki/shared/Ouendan.jpg)

A köröket az alsó képernyőn láthatod, míg a történetet a felsőn. Minden pálya egy önálló történet valakiről, aki bajban van. Itt jön a képbe az Ouendan (Felvidító osztag). A férfi szurkolás varázslatos erejét felhasználva segítened kell a bajba jutott embereken.

### Hogyan kell játszani?

*Teljes magyarázat: [osu! Standard](/wiki/Game_mode/osu!)*

A legtöbb PC felhasználónak valószínűleg nincs érintőképernyője, így a játék egy sima egérrel játszható, valamint szinte bármely más input eszközzel is, ami csak eszedbe jut. A különböző játékstílusokról leírást a [Play Styles](/wiki/Gameplay/Play_style) oldalon találsz. Vannak számok, amik az egér határait (és a Te határaidat) feszegetik, de minden (rankolt és jóváhagyott) beatmap tesztelve lett és (nagy részük) lejátszható mindössze egy egérrel.

#### A játékmenet alapjai

*Útmutató: [(Az osu! PC változatához csomagolva) Eredeti útmutató](https://osu.ppy.sh/beatmapsets/3756), [Rankelt beatmap változat](https://osu.ppy.sh/beatmapsets/19928)*

A játékmenet a következőkre helyezi a hangsúlyt:

- Alkalmazkodási képességed és reakcióid az ingerekre (tehát az eltalálható objektumok, amelyek fénysebességgel jelennek meg a képernyőn)
- A szám ritmusának és felépítésének megértése
- Az egered irányításának képessége (az ujjaid/toll-képességeid, ha tabletet használsz)
- A találataid időzítése a képernyőn objektumokon
- Az egered pörgetésének képessége (vagy az ujjad/tollad, ha tabletet használsz)
- A fizikai állóképességed (különösképpen Maraton számoknál)
- Megfelelő egér-pozícionálás és kéz-szem koordináció
- Képességeid az eszközeiddel

Többek között ezek azok a fontos képességek, amelyeket majd megtanulsz osu! ritmus-mesterré való válásod közben. Mielőtt útnak indulsz, meg kell tanulnod az alapokat (és elméleteket) az eltalálható objektumokról.

Akkor hát, tanuljuk meg, mik is azok az eltalálható objektumok!

##### Körök

![](/wiki/shared/osu_hitcircles.jpg)

- Itt láthatod a köröket, amelyeket el kell találnod.
  - A külső, kisebb, színezett kör zsugorodik, és abban a pillanatban kell kattintanod, amikor elfedi a belső kör peremét.
- A körök varázsának megértéséhez ne csak a szemeidre hagyatkozz, használd az ütemet és a ritmust is, tehát a füleidet!

##### Sliderek

![](/wiki/shared/osu_slider.jpg)

- Ez itt egy Slider.
  - Az elejét a megfelelő pillanatban kell eltalálnod, de itt még nem ér véget.
  - Egy labda kezd el mozogni az útvonalán, amit látsz.
  - Nyomva kell tartanod az egérgombot/billentyűzet gombját (vagy az ujjadat/tollat a tableten), az egérmutatódat pedig a vastag narancssárga körön belül, miközben a labda mozog.
    - A mozgását nem irányíthatod és mindenképpen követned kell.
    - A narancssárga kör akkor jelenik meg, amikor tartod és eltűnik, ha elengeded.
  - Néha - mint a fenti képen is - az útvonal végén visszafelé is követned kell.
  - Ezt az útvonal végén lévő visszafelé mutató nyílból tudod megállapítani.

##### Spinnerek

![](/wiki/shared/osu_spinner.jpg)

- Ez egy Spinner.
  - Kattintanod kell, majd nyomva tartani a gombot és pörgetni az egérrel (óramutató járásával megegyező vagy ellentétes irányban) mint az őrült, mielőtt kifutsz az időből (amit a kék körvonal jelez).

U.I.: Az új alapértelmezett témában nincsen Spinner-időzítő.

- A külső vonalak (az új alapértelmezett témában a spinner mérete) jelzik, milyen közel vagy a teljesítéshez.
  - A kis sáv a spinner alatt a percenkénti forgatások számát jelzi, tehát azt, hogy hányat pörgetnél, ha azt a sebességet tartanád egy percen keresztül.
  - Ha nem tartasz nyomva egy találati gombot sem a pörgetés közben, akkor a mérő nem telik meg.
- DS-en ezek jó módot biztosítanak arra, hogy összekarcold az érintőképernyőt (vagy a védőfóliát), főleg magasabb nehézségi szinteken.
- Az osu!-ban a spinnerek könnyebbek, hogy kevésbé legyenek bosszantóak.
  - A legnagyobb elérhető pörgetési sebesség 477. Az Auto mod is ekkora sebességgel pörget, míg a Spun Out ennél lassabban, 287-tel.
  - Tanulj meg és próbálj minél kisebb körökben pörgetni (ahogy az Auto is, viszont megerőltető lesz, ha nem vagy hozzászokva).
- \[Egér\]**Ha az egérmutatód nem pörög, csak egy helyben mozog, pedig te nagyon gyorsan pörgetsz, akkor vagy tanuld ki az egered határait, vagy vegyél egy jobb egeret/egérpadot.**
  - Átlagos egerek szenvedhetnek ettől a hibától. **Próbálj meg eleinte lassan pörgetni, rögtön gyors helyett**, így az egér érzékelheti, mit csinálsz.

#### Játékbeli felület

![](/wiki/shared/osu-gameplay.jpg)

Ez az osu! felülete.

- A bal fönti csík az "életerőd".
  - Ez folyamatosan csökken egy bizonyos sebességgel \[a nehézségtől függően, amit a beatmap készítője állít be\], de visszatöltheted a körök megfelelő időben való eltalálásával.
  - Egy tökéletesen időzített találat (300-as vagy Geki Beat) több életerőt ad, mint egy rosszul időzített (50-es).
  - Egy tévesztés az életerőd egy jó részét elveszi.
- Az életerő-csík mellett (jobb oldalon) a pontszámod látható.
- A pontszám alatt van a pontosságod.
- A kör a pontosság mellett és a pontszám alatt egy időmérő, ami a szám hosszát mutatja. Az [Options](/wiki/Client/Options) képernyőn módosíthatod, a "Folyamatjelző sáv helye" beállítással.
- A bal alsó sarokban lévő szám a kombó/pontszorzó-számláló.

## Alternatív játékmódok

### Mi az a "Taiko"?

*Teljes magyarázat: [Taiko](/wiki/Game_mode/osu!taiko)*

![](/wiki/shared/taiko-gameplay.jpg)

A [Taiko no Tatsujin](http://en.wikipedia.org/wiki/Taiko_no_Tatsujin) egy taiko-dob ritmusjáték, amelyet a Namco készített. Lényege a dobolás szimulálása a zene ütemére. Az osu!-ban a beatmapek Taiko no Tatsujin-stílusban is játszhatók a Taiko játékmód kiválasztásával.

Épp úgy, mint a Standard játékmód esetén, három főbb játékelem van.

#### Alapvető magyarázat

**Találati körök:**

- Ezek vagy piros, vagy világoskék körökként jelennek meg. Piros (Don) és kék (Katu) note-oknak hívják őket.
  - Ha kicsi piros note jön, akkor a taiko-dob belső részére beállított gombot kell megnyomnod, vagy a TaTaCon nagy, lapos részét kell megütnöd (a közepét).
  - Ha kicsi kék note jön, akkor a dob külső gyűrűjére beállított gombot kell megnyomnod, vagy a TaTaCon oldalát kell megütnöd.
  - Ha a note egy NAGY kör, akkor mindkét megfelelő gombot kell megnyomnod egyszerre, vagy a TaTaCon mindkét oldalán kell a megfelelő részt megütnöd, hogy pluszpontokat kapj.
    - A note-okat akkor kell lenyomni vagy leütni, amikor azok elérik az állapotjelző alatt lévő dob melletti kis fehér kört a játékmezőn.

**Találati léggömbök:**

- Normál piros note-oknak látszanak, de van mögöttük egy felfújható léggömb.
  - Addig kell folyamatosan ütnöd a belső dobot, amíg a számláló el nem éri a nullát.
  - Minden ütés pontot ér, és bónuszpontokat kapsz, ha kidurrantod a léggömböt.

**Dobpergések:**

- A dobpergések sárga csíkokként jelennek meg a játékmezőn.
  - A belső (vagy külső) dobot kell ütögetned folyamatosan, amíg végük nincs.
    - NAGY note esetén a belső (vagy külső) dob mindkét gombját kell nyomkodnod egyszerre.
  - Minden sikeres találat pontokat ér.
  - Dönthetsz úgy, hogy nem törődsz velük, de ekkor pontokat sem kapsz rájuk.

**Denden-ek:**

- Ezek spinnerekként jelennek meg, egy időzítővel együtt, amelynek lejárta előtt teljesítened kell őket.
  - A belső vagy külső dobot sorrendben kell ütnöd (például piros,piros, kék,kék, piros,piros stb.), amíg a Denden-mérő meg nem telik.
  - A Denden teljesítése utáni további ütésekért bónuszpontokat kapsz.

#### Irányítás

A Taiko mód alapértelmezett gombjai a következők:

- Piros: \[Egér\] Bal kattintás, \[Billentyűzet\] \[X\] vagy \[C\], \[TaTaCon\] A dob lapos felülete.
- Kék: \[Egér\] Jobb kattintás, \[Billentyűzet\] \[Z\] vagy \[V\], \[TaTaCon\] A dob külső felülete.
- Az osu! egérmutató pozíciója nem számít.

A Beállítások menü Input részén testre szabhatod a használatos billentyűket.

### Mi az a "Catch the Beat"?

![](/wiki/shared/catch-gameplay.jpg)

*Teljes magyarázat: [Catch the Beat](/wiki/Game_mode/osu!catch)*

- A Taiko mód után a Catch the Beat volt a második különleges játékmód, ami bekerült.
- Körökre kattintás helyett a fogót kell mozgatnod a képernyő alján, miközben gyümölcsök potyognak.

#### A fogó irányítása

Ha a [Relax](/wiki/Gameplay/Game_modifier/Relax) mod aktiválva van, a fogót az egérrel mozgathatod.

- Alapértelmezetten a bal \[<-\] és jobb \[->\] nyílgombok mozgatják.
- A bal \[SHIFT\] gomb valamelyik nyílgombbal történő együttes lenyomásának hatására a fogó abba az irányba fog sprintelni, 1.5x-es sebességgel (ezt a fogó körüli fényes ragyogás is jelzi).

### Mi az az "osu!mania"?

![](/wiki/shared/mania-gameplay.jpg)

*Teljes magyarázat: [osu!mania](/wiki/Game_mode/osu!mania)*

- A Taiko és CtB (Catch the Beat) módok után az osu!mania volt a harmadik különleges játékmód, ami bekerült.
- Ezt a módot szinte az összes főbb ritmusjáték használja, ami jó kéz/láb koordinációt igényel. A nehézség az érkező note-ok számától, a BPM-től (ütem/perc) és a note-ok sebességétől függ. A "futószalag" minden részéhez külön gomb tartozik, és a játékosnak azt a gombot kell a megfelelő időben lenyomnia. Bár ezt a módot eredetileg a Beatmania imitálásra fejlesztették ki, a gombok számának változtatásával hasonlíthat a Guitar Hero-ra (5) vagy a Dance Dance Revolution-re (4). Jelenleg 4, 5, 6, 7 illetve 8 gomb beállítása lehetséges.

#### Irányítás

![](/wiki/shared/Mania_key_layouts.jpg)

Két különböző beállítás létezik, *Szimmetrikus* és *Balról-Jobbra*. (A Beállítások->Input alatt megtalálod)

- A *Szimmetrikus* stílus a DJMAX billentyű-elhelyezését utánozza, amelyben a középső gomb a "szóköz". Ez az arcade változathoz hasonló, "pedálra lépős" érzést kelt. A középső gomb a középső oszlopnak felel meg (5K és 7K esetén), a másik oszlop pedig a többi billentyűnek.
- A *Balról-Jobbra* stílus a Beatmania IIDX billentyű-elhelyezését utánozza, ahol az első oszlop a gomb1-hez, a második oszlop a gomb2-höz tartozik, és így tovább.

*Szimmetrikus* beállítás (DJMAX stílus)

- *Balkezes* gombokhoz — (K1)**A**, (K2)**S**, (K3)**D**, (K4)**F**
- *Jobbkezes* gombokhoz — (K6)**J**, (K7)**K**, (K8)**L**, (K9)**pontosvessző ";", (magyar billentyűzeten "É")**.
- *Középső* gomb — (K5)**szóköz**. \[Csak 5K és 7K esetén\]
- *Különleges* gomb — **bal SHIFT** és **bal control "Ctrl"**.

*Balról-Jobbra beállítás* (Beatmania IIDX stílus)

- Lentről fölfelé majd ismét lentről fölfelé: (K1)**Z**, (K2)**S**, (K3)**X**, (K4)**D**, (K5)**C**, (K6)**F**, (K7)**V**, (K8)**G**, (K9)**B** \[K9 nem használt\]
- *Különleges* gomb — **bal SHIFT** és **bal control "Ctrl"**.

| Gomb | Szimmetrikus |
| :-: | :-: |
| 4K | K3, K4 |
| 5K | K3, K4 |
| 6K | K2, K3, K4 |
| 7K | K2, K3, K4 |
| 8K | K1, K2, K3, K4 |

| Gomb | Balról-Jobbra |
| :-: | :-: |
| 4K | K1, K2 |
| 5K | K1, K2, K3, K4, K5 |
| 6K | K1, K2, K3, K4, K5, K6 |
| 7K | K1, K2, K3, K4, K5, K6, K7 |
| 8K | K1, K2, K3, K4, K5, K6, K7, K8 |

## Pontozás

*A pontozásról részletes magyarázat az adott játékstílus oldalán található.*

### Osztályzatok

**Normál értékelések:**

- SS = 100% pontosság
- S = Több, mint 90% 300, kevesebb, mint 1% 50 és nem volt tévesztés.
- A = Több, mint 80% 300 és nem volt tévesztés **VAGY** több, mint 90% 300.
- B = Több, mint 70% 300 és nem volt tévesztés **VAGY** több, mint 80% 300.
- C = Több, mint 60% 300.
- D = Bármi más.

**Különleges értékelések:**

- Ezüst SS (SSH) = 100% pontosság '[Hidden](/wiki/Gameplay/Game_modifier/Hidden)' moddal és/vagy '[Flashlight](/wiki/Gameplay/Game_modifier/Flashlight)' moddal.
- Ezüst S (SH) = Több, mint 90% 300, kevesebb, mint 1% 50 és nem volt tévesztés '[Hidden](/wiki/Gameplay/Game_modifier/Hidden)' és/vagy '[Flashlight](/wiki/Gameplay/Game_modifier/Flashlight)' moddal.

**A profil oldalon lévő rangokról:**

- A megszerzett értékelések megjelennek a Profilodon is, a General->Ranks részben feltéve, hogy be voltál jelentkezve, amikor az értékelést kaptad.
  - **Az offline játék** - akkor is, amikor a felhasználód be van jelentkezve - **nem számít.**
- **A profilodon megjelenő értékelések függnek a beatmap nehézségi szintjétől is.**
  - Ha a beatmapnek 3 nehézségi szintje van, és te mindhármon SS-t szerzel, akkor 3 SS-t fogsz kapni a profilodon, nem csak egyet.

## Gyakori problémák és kérdések

### Hol találhatom meg és szerezhetem be a beatmapeket?

*Részletesen a beatmapekről angol nyelven: [Beatmaps](/wiki/Beatmap)*

A főoldalról, a "[Beatmaps](https://osu.ppy.sh/beatmapsets)" menüpont alatt találod őket.

- A letöltésükhöz viszont be kell jelentkezned, ellenkező esetben a szerver visszautasítja a kérésedet!

### A Kiai Time-ot ki lehet kapcsolni?

Nem, ugyanis - a videóval ellentétben - ez a játékba van integrálva (az eltalálható objektumok részeként), így nem lehet kikapcsolni.

### A mapek túl nehezek! Hol találhatok könnyebbeket?

Pokebis összeállított egy listát kezdőknek is megfelelő beatmapekből. Itt találod őket: [Link](https://osu.ppy.sh/community/forums/topics/5456)

[Az osu! tutorial rankolt beatmap változata](https://osu.ppy.sh/beatmapsets/19928) is remek, ha gyakorolni szeretnél néhányat a lehetséges minták közül, amikkel találkozhatsz. Ez egy nagyon jó gyakorló map kezdőknek és haladóknak egyaránt.

[A rankolt beatmapek listáját nehézség szerint is rendezheted.](https://osu.ppy.sh/beatmapsets) A legkönnyebb mapek a lista tetején vannak.

### Mit csinál a profilomon látható szint?

Igazából semmit. Egy 100-as szintű és egy 1-es szintű játékos között mindössze a képességeik és a játéktapasztalatuk tesznek különbséget. Semmilyen hátrányok nem érik az alacsonyabb szintűeket, ahogy a magasabb szintűek sincsenek előnyben (kivéve a tapasztalatot és talán a használt eszközöket).

A szint a teljes összegyűjtött online pontszámodon alapul, attól függetlenül, hogy teljesíted vagy elbukod a beatmapet. [Képletet lásd itt](/wiki/Game_mode/osu!)

### Miért különböznek a profilomon megtalálható adatok a játékbeliektől?

Valószínűleg nem a megfelelő játékmódot nézed. Kattints a megfelelő módra a profilodon.

![](img/Profile_mode_buttons.gif)

### Miért jelennek meg random fehér vonalak a képernyőn, amikor játszom?

Bizonyosodj meg róla, hogy a füst/égre írás gomb nem ugyanaz-e, mint az egyik játékra használt gomb.

![](/wiki/shared/osu_smoke.jpg)

## Készítők

- peppy GYIK-je \[1\]
- Peter Lambert - osu! tutorial ([Original tutorial](https://osu.ppy.sh/beatmapsets/3756), [Ranked beatmap ver.](https://osu.ppy.sh/beatmapsets/19928))
- Pokebis kezdőknek szánt listája [2](https://osu.ppy.sh/community/forums/topics/5456)
- Wikipedia [3](http://en.wikipedia.org/wiki/Osu!_Tatakae!_Ouendan), [4](http://en.wikipedia.org/wiki/Taiko_no_Tatsujin)
