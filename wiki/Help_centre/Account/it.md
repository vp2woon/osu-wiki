---
tags:
  - profile
  - issue
  - supporter
  - theft
  - restriction
  - data
  - flag
  - multi
  - device
  - username
  - deletion
  - flag change
  - change flag
  - wrong flag
---

# Account

*Pagina Principale: [Centro di Supporto](/wiki/Help_centre)*

Tutto relativo al tuo account di osu!. Leggi sotto per vedere se c'è una soluzione adeguata al tuo problema.

## Supporter {id=supporter}

### Ho pagato il tag supporter, ma non l'ho ancora ricevuto! {id=missing-supporter}

**In base a quale servizio di pagamento hai usato (PayPal o Xsolla), potrebbe esserci un leggero ritardo nel processare il tuo pagamento prima che ci raggiunga.**

Di solito, questi problemi si risolvono da soli dopo qualche ora, e i nostri sistemi applicheranno automaticamente il tag al tuo account.

Se sono passate più di 24 ore e non hai ancora ricevuto il tuo tag supporter, per favore manda un'email a [support@ppy.sh](mailto:support@ppy.sh) e facci sapere il tuo problema.

Assicurati di includere qualsiasi ricevuta di pagamento che hai ricevuto durante il processo (ID di transazioni PayPal, Ricevute di Xsolla, ecc.) - queste ci aiutano un sacco nel capire cos'è successo al tuo pagamento!

## Restrizioni {id=restriction}

### Che cos'è la modalità "ristretto", esattamente? {id=what-is-restriction}

**Una persona con un account ristretto è temporaneamente o permanentemente limitata dall'interagire con la community in qualsiasi modo significativo, incluso il chattare, giocare in modalità multigiocatore, e avere i propri punteggi nelle classifiche.**

Se il tuo account è stato ristretto, probabilmente lo saprai dopo una breve conversazione con il team di supporto.

Nelle situazioni dove siamo assolutamente sicuri che l'illecito c'è stato, ti chiediamo di aspettare un periodo di **tre (3) mesi** dalla data dell'ultima infrazione prima di considerare un appello da parte tua per tornare a giocare.

Fai riferimento a *[Restrizioni dell'Account](/wiki/Help_centre/Account_restrictions)* per maggiori informazioni sulle restrizioni dell'account e la procedura di ricorso.

## Ban dai Tornei {id=tournament-bans}

### Che cos'è un ban dai tornei? {id=what-is-tournament-ban}

I ban dai tornei sono ciò che il nome descrive — un divieto di partecipazione in tutti i tornei supportati ufficialmente.

Fai riferimento all'articolo [Ban dai Tornei](/wiki/Help_centre/Tournament_bans) per maggiori informazioni sull'argomento.

## Accesso {id=sign-in}

### Ho dimenticato il mio nome utente e password! {id=lost-access}

**Per favore usa [la pagina di recupero della password](https://osu.ppy.sh/home/password-reset) per recuperare automaticamente il tuo account, a condizione che hai ancora accesso all'e-mail con cui ti sei registrato.**

Se questo non funziona per te (o non hai accesso all'email di registrazione), per favore manda un'email al nostro [team di supporto](mailto:accounts@ppy.sh) con più informazioni possibili per aiutarci ad identificarti come proprietario dell'account.

Delle buone informazioni da includere in questa mail sarebbero:

- L'indirizzo email col quale hai registrato l'account, o qualsiasi altra email con cui l'account è stato associato da allora
- Qualsiasi ricevuta da acquisti di osu!supporter tags o qualsiasi altro oggetto dall'osu!store
- L'ultima data che ti ricordi nella quale sei riuscito ad accedere al tuo account normalmente
- Qualsiasi altra informazione che ti identifica che ritieni utile (esclusi punteggi e replay, quelli non ci aiutano molto!)

### Il mio account è stato rubato! {id=account-theft}

**Prova ad usare [la pagina di recupero della password](https://osu.ppy.sh/home/password-reset) per vedere se l'email è ancora valida.**

Se ciò funziona, potrai resettare la password senza aver bisogno dell'assistenza del team di supporto.

Se questo non funziona per te, per favore mandaci un ticket di supporto immediatamente a [accounts@ppy.sh](mailto:accounts@ppy.sh) con il maggior numero di informazioni possibile che ci permetterebbero di identificarti come proprietario del tuo account.

Mandare l'email dal tuo indirizzo mail di registrazione è un grande bonus qui, oltre a quasiasi informazione che riesci a fornire che solamente il proprietario dell'account sa.

Per favore non includere replay o punteggi nel tuo ticket — non ci possono aiutare a identificarti come proprietario dell'account.

### Che cos'è questo 'Errore autenticazione Bancho' che continuo a ricevere? {id=authentication-error}

**Questo di solito accade quando ci sono problemi di rete tra te e i nostri server..**

Ci sono alcune cose che puoi provare per risolvere il problema:

#### Hai scritto la password correttamente? {id=authentication-wrong-password}

Se hai dimenticato qual è la tua password, puoi usare [la pagina di recupero della password](https://osu.ppy.sh/home/password-reset) per recuperare l'accesso al tuo account.

#### Stai usando qualche proxy o VPN? {id=authentication-vpn}

**Disabilitare questi prima di provare a connettersi di nuovo probabilmente risolverà il problema.**

Alcuni provider di VPN e server proxy semplicemente non funzionano con osu! per qualche motivo.

### Sto ancora avendo questo errore! {id=authentication-unknown-cause}

**Avremo bisogno del file `network.log` da parte tua per capire cosa sta succedendo se nessuna delle soluzioni proposte sopra ha funzionato.**

Per informazioni su come ottenere il file `network.log` da mandarci, vedi [Centro di Supporto § File Log](/wiki/Help_centre#log-files).

Raramente, potresti aver bisogno di contattare il tuo Internet Service Provider (ISP) per chiedere informazioni su questi problemi. Alcuni ISP storicamente hanno avuto problemi a connettersi ad osu!, di solito per routing scarso.

### Il sito mi dice che ho provato ad effetturare l'accesso troppe volte! {id=sign-in-throttling}

**Questa è una misura di protezione temporanea dopo ripetuti fallimenti di accedere al tuo account. Prova ad accedere di nuovo dopo 10-20 minuti.**

Se questo ti accade, semplicemente aspetta un po' e prova a riaccedere più tardi.

Un paio d'ore, al massimo, cancelleranno lo stato per la maggior parte delle persone e consentirà loro di accedere nuovamente.

### Non sto ricevendo alcuna mail da osu!/Ho dimenticato il mio indirizzo email! {id=email-issues}

**Potrebbe essere un problema con il tuo attuale indirizzo email dell'account.**

Se ti ricordi l'indirizzo email associato all'account, o pensi di saperlo, prova a visitare la sezione Email nella pagina [impostazioni account](https://osu.ppy.sh/home/account/edit) per cambiare il tuo indirizzo email. Compila i campi necessari e clicca su `Aggiorna` quando hai fatto.

Se hai dimenticato la password del tuo account e non stai ricevendo alcuna email di recupero password, o realmente non riesci a ricordarti quale indirizzo email stavi usando, per favore contattaci a [accounts@ppy.sh](mailto:accounts@ppy.sh). Quasiasi informazione che hai riguardo il tuo account (il tuo nome utente, qualsiasi screenshot che mostra che hai effettuato l'accesso al client, transazioni passate attraverso il negozio o pagamenti di supporter, ecc.) saranno utili!

Infine, siamo a conoscenza che alcuni provider non accettano mail automatiche da parte nostra. Se stai usando uno di questi provider, per favore contattaci per email e modificheremo l'indirizzo email per te:

- `att.net`
- `bellsouth.net`
- `free.fr`
- `i.ua`
- `laposte.net`
- `sbcglobal.net`
- `t-online.de`

## Modifiche al Nome {id=name-changes}

### Posso cambiare il nome utente del mio account? {id=change-username}

**Si, assolutamente!**

Se hai acquistato (o ti hanno regalato) un [tag supporter](https://osu.ppy.sh/home/support) in qualsiasi momento, puoi cambiare il tuo nome utente per **una** volta gratuitamente. Questo cambio di nome utente può essere riscattato nella pagina dell'[osu!store](https://osu.ppy.sh/store/products/32).

In un qualsiasi successivo momento, puoi acquistare un [cambio nome utente](https://osu.ppy.sh/store/products/32) per cambiare il tuo nome utente in quasiasi cosa tu voglia. Però, ogni cambiamento diventerà progressivamente più costoso — il secondo costerà $8 USD, il terzo $16 USD, e così via, fino alla soglia di $100 USD. Facciamo questo per prevenire che le persone cambino il loro nome in rapida successione.

Nota che i nomi utente devono rispettare le nostre [Regole della community](/wiki/Rules#regole-della-community) in quanto non devono essere generalmente offensivi nei confronti degli altri utenti, eccessivamente provocatori o comunque offensivi in qualsiasi modo. In aggiunta, nomi untente che impersonano o assumono le identità di figure pubbliche di spicco (come celebrità, politici, ecc.) non sono consentiti e verranno forzatamente ripristinati quando ne veniamo a conoscenza.

Se si tratta solo di piccole modifiche di capitalizzazione o di grammatica/ortografia, puoi mandare un'email a [accounts@ppy.sh](mailto:accounts@ppy.sh) per richiedere un cambio nome grauito per risolvere questi problemi. Non ti addebiteremo alcun costo per questo tipo di modifiche del nome, ma **DEVI** effettuarlo tramite un'e-mail al team di supporto. Ricordati che lo faremo un limitato numero di volte, quindi assicurati che tu lo voglia davvero!

### Posso avere il nome utente di un altro giocatore? {id=take-existing-username}

**Si, ma in alcune circostanze.**

Se un giocatore non ha effettuato l'accesso per almeno 6 mesi e non ha mai giocato, il suo nome utente può essere riscattato nella [pagina di cambio nome utente nell'osu!store](https://osu.ppy.sh/store/products/32) con il prezzo associato ai cambi di nome utente.

Se quel giocatore **HA** delle partite giocate in qualsiasi modalità, una [funzione non lineare](https://www.desmos.com/calculator/b89siyv9j8) viene usata per calcolare quanto tempo extra si aggiunge a quei 6 mesi. Questo è per prevenire che le persone rubino i nomi utente dei giocatori attivi o recentemente ritirati.

Inoltre, nomi utenti di giocatori con [mappe classificate](/wiki/Beatmap/Category#ranked) o [badge nel profilo](/wiki/Community/Profile_badge) non potranno essere usati.

### È possibile cambiare il mio nome o tornare al mio vecchio nome utente? {id=revert-username}

**Si, ma in alcune circostanze.**

Concediamo revoche gratuite per il nome utente precedente di un giocatore. Contatta [accounts@ppy.sh](mailto:accounts@ppy.sh) e chiedi che il tuo cambio di nome utente venga revocato.

Cambiamenti in altri nomi utente precedenti dovranno essere [acquistati dal negozio](https://osu.ppy.sh/store/products/32).

Le revoche dei nomi utente sono limitate ad una volta l'anno, quindi valuta attentamente prima di richiederle!

### Il mio nome utente è stato cambiato/revocato! {id=why-username-reverted}

**Forziamo le revoche dei nomi utente se li consideriamo inappropriati o offensivi.**

Se ti accorgi che il tuo recente cambio di nome è stato annullato, potrebbe essere perché il nome utente che hai cambiato era abusivo, inappropriato o considerato offensivo. Non effettueremo nuovamente il cambio, anche se richiesto, ma se lo hai acquistato nell'osu!store, ti offriremo un cambio gratuito per sostituirlo.

Se il cambiamento è stato fatto con il cambio gratuito che viene fornito con un tag supporter, non possiamo offrire un altro cambio.

### Posso rimuovere i miei vecchi nomi utente/eliminare la cronologia dei nomi utente? {id=hide-username-history}

**In alcune circostanze.**

Il tuo profilo mostrerà tutti i tuoi precedenti cambi di nome acquistati, ma noi rimuoveremo selettivamente solo quelli che possono rappresentare un problema per te. Se uno dei tuoi nomi utente precedenti viola la tua privacy (ad esempio, se contiene il vostro nome legale) o può portare alla violazione della vostra privacy (tramite altri siti web), contatta [accounts@ppy.sh](mailto:accounts@ppy.sh) per richiederne la rimozione.

## Altri problemi {id=other}

### Posso cambiare la bandiera/nazione nel mio profio? {id=wrong-flag}

**Si, ma in alcune circostanze.**

Se ti connetti da un Paese diverso da quello del tuo account per un lungo periodo, ti verrà richiesto di cambiare il paese dell'account nella [pagina delle impostazioni dell'account](https://osu.ppy.sh/home/account/edit).

### Posso fare più di un account? {id=no-multiaccounting}

**Sfortunatamente, no, non puoi.**

Se dovessimo consentire a tutti di fare e giocare su più account, le classifiche sarebbero praticamente inutili!

Altri giochi riscontrano molto questo problema con quello che comunemente è noto come "smurf" - account con basso tempo di gioco che inflazionano le classifiche e impediscono altri utenti dal giocare competitivamente.

In osu! siamo molto contrari al fatto che gli utenti possano avere più account e applichiamo la regola ferrea di un solo account per persona, sempre. Si può giocare con il primo account con cui ci si è registrati, e basta!

Se al momento hai più di un account, contatta [accounts@ppy.sh](mailto:accounts@ppy.sh) per risolvere la questione.

### E' possibile ricominciare da capo o resettare le mie statistiche dell'account? {id=statistics-reset}

**Non in questo momento.**

Stiamo valutando la possibilità di effettuare acquisti extra di "azzeramento del punteggio" dall'osu!store per i giocatori più accaniti che non desiderano altro che la perfezione nelle proprie statistiche, ma allo stato attuale non possiamo cancellare le statistiche di un account per te.

Questo non significa che puoi fare un nuovo account per fare la stessa cosa! Avere account multipli è contro le [regole](/wiki/Rules#regole-della-community), e disabiliteremo qualsiasi account di questo tipo che ci venga segnalato.

### Posso cancellare il mio account? {id=account-deletion}

*Per ulteriori informazioni sulla cancellazione dell'account, vedi: [informativa sulla privacy di osu! § I tuoi diritti e il tuo controllo](/wiki/Legal/Privacy#your-rights-and-control)
*Attenzione: La cancellazione dell'account è permanente e non può essere annullata!

Sì, qualsiasi utente può richiedere la cancellazione del proprio account inviando un'e-mail a [privacy@ppy.sh](mailto:privacy@ppy.sh). Tieni presente che la cancellazione dell'account è **definitiva**, ovvero non può essere annullata o revocata. Cancellare il tuo account non significa poterne creare uno nuovo, poiché avere più account è contro le [regole](/wiki/Rules#regole-della-community). Ciò significa che non sarà più possibile utilizzare nessuna delle funzioni online di osu!

### Non voglio continuare a giocare, ma non voglio che il mio account venga eliminato! {id=account-lock}

Qualsiasi utente può richiedere il **blocco** del proprio account inviando un'e-mail a [accounts@ppy.sh](mailto:accounts@ppy.sh). La password associata all'account verrà criptata e l'indirizzo e-mail cancellato, bloccando l'utente dal suo account. Dopo che un account è stato bloccato in questo modo, l'utente deve attendere una settimana prima di poterne richiedere lo sblocco, per evitare abusi.

Un account bloccato rimarrà pubblicamente visibile senza cambiamenti alle imformazioni visibili nel suo profilo.

Per sbloccare nuovamente l'account, manda una mail a [accounts@ppy.sh](mailto:accounts@ppy.sh), dallo stesso indirizzo email usato nella richiesta di blocco dell'account, esprimendo l'intenzione di sbloccarlo.

*Questa funzionalità non deve essere abusata* Il blocco di un account dovrebbe essere l'ultima risorsa per quei giocatori che non vogliono lasciare osu! per sempre, ma che hanno bisogno di un periodo di tempo dedicato lontano da osu! per un motivo legittimo.

È possibile bloccare il proprio account cambiando l'e-mail e la password con parole o lettere casuali che non si ricorderanno mai e disconnettendosi. Si tratta essenzialmente dello stesso processo di blocco. Quando si è pronti a rientrare nella community, inviare un'e-mail a [accounts@ppy.sh](mailto:accounts@ppy.sh) per richiedere la reimpostazione della password. Assicuratevi di utilizzare l'indirizzo e-mail precedentemente utilizzato per il vostro account.

### Posso giocare con un computer che un altro utente di osu! ha usato in precedenza? {id=shared-pc}

**Si, assolutamente. Questo include PC condivisi come i netcafé o le sale LAN.**

**Quindi finchè stai giocando solamente sul tuo account**, puoi giocare ad osu! dovunque!

Se stai giocando in un luogo pubblico, assicurati di tenere sotto controllo la sicurezza del tuo account. I computer condivisi sono spesso particolarmente presi di mira dai software dannosi.

### Posso avere una lista di tutte le mappe che ho giocato o scaricato? {id=all-played-beatmaps}

**Puoi vedere tutte le mappe che hai giocato sul sito.**

**Se hai un tag supporter attivo**, puoi vedere tutte le mappe dove hai inviato un punteggio dalla [pagina lista beatmap](https://osu.ppy.sh/beatmapsets), clicca su `Più opzioni di ricerca`, poi seleziona il filtro `Giocate` . In alternativa, puoi accedere alla [lista delle mappe filtrate](https://osu.ppy.sh/beatmapsets?played=played) direttamente.

Sfortunatamente, non teniamo traccia delle mappe che un utente ha scaricato, quindi è impossibile avere una lista di quelle. La cosa più vicina sarebbe usare il filtro menzionato sopra per recuperare almeno le mappe che hai giocato in precedenza.
