---
no_native_review: true
tags:
  - help
  - issue
  - problem
  - trouble
  - missing
  - помощ
  - проблем
  - липсва
outdated_translation: true
outdated_since: 737ea7fc657bed12687ef10e79bb9ae8f444c465
---

# Помощен център

Имате затруднение с нещо? Тук сме за да помогнем! Проверете за някои решения от списъка в ляво на екрана. В случай че затруднението ви не е от изброените или все още не се справяте с проблема, изпратете ни имейл към [support@ppy.sh](mailto:support@ppy.sh). Алтернативно, обмислете публикуване на затруднението ви в нашия [помощен форум](https://osu.ppy.sh/community/forums/5), където е възможно някой да помогне.

## Секции {id=sections}

Изберете секция, най-добре доближаваща се до проблема, за да намерите подходящо решение.

| Секция | Зона на фокус |
| :-- | :-- |
| [Профили](/wiki/Help_centre/Account) | osu!supporter, ограничения, влизане, промяна на име, профилни данни |
| [Бийтмапове и редактор](/wiki/Help_centre/Beatmapping) | Поддържане на бийтмапове, собственост на бийтмапове, слотове за бийтмапове |
| [Клиент за игра](/wiki/Help_centre/Client) | Бъгове и грешки, игра, свързване, производителност |
| [Инсталиране и регистриране](/wiki/Help_centre/Installation_and_registration) | Изтегляне на играта, създаване на профил |
| [Магазин](/wiki/Help_centre/Store) | Стоки, osu!go, osu!keyboard, osu!tablet |
| [Уебсайт](/wiki/Help_centre/Website) | Блокиране на потребител, връзка с поддръжката, изглед на сайта |

## Помогнете ни да ви помогнем {id=diagnostics}

### Лог файлове {id=log-files}

**Файловете с логове са детайлни записки на клиента за игра относно неговата работа във всеки един момент. Можем да ги използваме за да разберем какво причинява проблема ви.**

Тези файлове са изключително полезни и могат да направят разрешаването на сложни проблеми нищо работа.

Ако някой от поддръжката поиска такива файлове, ето как да ги предоставите:

1. Отворете osu!.
2. Кликнете върху бутона `Options` в главното меню или натиснете `Ctrl` + `O`.
3. Напишете `release` в полето за търсене. Това ще ви отведе към текущата версия която клиентът за игра използва.
4. Уверете се че е избран `Cutting Edge (Експериментален)`.
5. Кликнете върху бутона за рестартиране, който ще се появи в долната част на екрана, в случай че сте направили промяна във версията на клиента, за да потвърдите промените.
6. Отидете отново в `Options` и кликнете върху `Open osu! folder`.
7. Отворете папката `Logs` от прозореца който ще се отвори.
8. Изберете необходимия лог файл (представителя на поддръжката ще ви каже кой) и го прикачете в писмото към поддръжка или публикацията във форум.

### Event Viewer {id=event-viewer}

**Event Viewer е вградена програма към операционната система Windows, която може да се използва за откриване на логове с грешки когато osu! отказва да създаде. Тези логове с грешки могат да бъдат полезни за да се разбере причинителя на проблема.**

При определени грешки, когато osu! спре да работи и не ви дава логове за грешки, единственото място на което може да откриете такива е Event Viewer.

Ако някой от поддръжката поиска логове за грешки чрез Event Viewer, ето как да ги предоставите:

1. Когато osu! спре да работи, натиснете `Win` + `R` за изпълнение на команда.
2. В прозореца за изпълнение напишете `eventvwr` и натиснете `Enter`. Това ще отвори Event Viewer.
3. В прозореца на Event Viewer, от ляво, кликнете `Windows Logs` след това `Application`.
4. В дясната част, кликнете `Filter current log`.
5. В прозореца който ще се отвори, уверете се че сте отбелязали с отметка `Error` и кликнете `OK`.
6. Натиснете `Ctrl` + `F` (или кликнете `Find...` от дясно) и напишете osu! в прозореца за търсене. Това ще намери лога за грешка на osu!.
7. Отидете в раздела `Details` от долната част, разширете `System` и `Event Data` с кликване върху тях.
8. Копирайте текста от там и го поставете в писмото към поддръжка или публикацията във форум.

### Графика с времена за опресняване {id=frame-time-graph}

**Графиката с времена за опресняване е функция на osu!, помагаща ни да получим повече полезна информация за проблеми с производителността които изпитвате.**

При среща с трудни за диагностика проблеми в osu!, тази графика е добър инструмент под ръка да диагностицираме и помогнем за намиране на решение относно проблема.

Ако някой от поддръжката поиска да направите видео или снимка на отворена графика с времена за опресняване, ето как да предоставите:

1. Отворете osu!.
2. Натиснете `Ctrl` + `F11` за отваряне на графиката с времена за опресняване.
3. Възпроизведете или изчакайте проблемът да се случи.
4. Направете снимка с натискането на `Shift` + `F12`. Това ще качи снимка в сървърите на osu! и ще я отвори в прозорец на уеб браузъра.
5. Копирайте и поставете получената връзка в писмото към поддръжка или публикацията във форум.
6. Затворете графиката с времена за опресняване по същия начин както я отворихте, чрез `Ctrl` + `F11`.
