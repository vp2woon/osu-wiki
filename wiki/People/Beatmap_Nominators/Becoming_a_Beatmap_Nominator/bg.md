---
no_native_review: true
outdated_translation: true
outdated_since: d096c4bd0f75cef054e5e8c08a5f49905f5f097e
---

# Как да стана бийтмап номинатор

Потребителите имащи интерес да се присъединят към [Бийтмап номинатори](/wiki/People/Beatmap_Nominators) трябва да преминат процес за кандидатстване, ръководен от [екипа за оценка на номинатори](/wiki/People/Nomination_Assessment_Team) (NAT).

Заявленията се подават чрез [уебсайта на NAT](http://bn.mappersguild.com/bnapps).

Заявителите трябва да имат необходимата редакторска активност, да ни изпратят поне два бийтмапа които са редактирали наскоро и преминат [тест за бийтмап номинатори](/wiki/People/Beatmap_Nominators/Beatmap_Nominator_Test) с въпроси от [критерия за класиране](/wiki/Ranking_criteria), за да изпратят заявлението си. Ще бъде изпратено съобщение от NAT когато решението е взето. Повече информация за кандидатстването може да бъде намерена на уебсайта.

## Основни критерии

Редакторите целящи да се присъединят към номинаторите на бийтмапове трябва да изпълнят следните критерии:

- Трябва активно да са редактирали бийтмапове през последните 3 месеца, за да кандидатстват.
- Трябва да са събрали поне 150 или 200 [kudosu](/wiki/Modding/Kudosu) общо, в зависимост от вида игра за който кандидатстват.
- Трябва да посочат от 2 до 4 собствени редакции, които смятат че ще ги квалифицират да станат част от екипа на номинаторите.

### Кое се квалифицира за редакторска публикация

- При записването, уебсайтът автоматично ще изчисли kudosu точките от последните 3 месеца.
- За квалифицирана редакторска публикация се смята публикация в дискусия, която е получила поне един одобрителен глас относно предложение/проблем и е създадена през последните 3 месеца.
- Видът игра в който сте редактирали бийтмапове няма толкова голямо значение колкото активността в редакторската общност през цялото време.
- Моментът във времето през който сте наградени с kudosu за ваша редакция **има** значение, вграденият в уебсайта калкулатор ще събере данните от собствената ви история с редакторски събития.

### Очаквания за редакциите

Изпратените редакции трябва да покажат, че потребителят е способен да анализира и подобрява бийтмапове по стандарта на бийтмап номинаторите.

Следните редакторски черти са очаквани от номинаторите на бийтмапове. Неспособността да се покаже която и да е от тях ще доведе то отхвърлено заявление.

- Покриване на всички видове трудности
- Идентифициране на затруднения с невъзможност за класиране, включително такива които програмата не може да засече - като некоректно времево синхронизиране или сгрешени метаданни
- Сравняване на части от бийтмап за съдействие със затруднения и предложения
- Коментари относно голямо разнообазие от бийтмап елементи като ритъм, отстояние, движение, интензитет, контраст и консистенция
- Идентифициране на изолирани случаи и широк кръг от бийтмап затруднения

### Как се изчислява минималният нужен брой точки

- Това зависи от общия брой `ModScore` постигнат през последните месеци. Тази стойност се изчислява по следната формула:

![ModScore формула](/wiki/shared/Modscore_new_wiki.png "ModScore Formula")

`m` = Минималният очакван брой от индивидуално редактирани бийтмапове на месец\
`M` = Общо постигнатият брой от индивидуално редактирани бийтмапове на месец

- В главната страница на [уебсайта](http://bn.mappersguild.com/bnapps) има инструмент за изчисляване на `ModScore`.
- За да се определи минималният задължителен резултат, сумата от общия брой `ModScore` през последните три месеца трябва да е повече или равна на нула,
- Цялостният минимален праг е зададен със следните стойности:
  - osu!taiko, osu!catch и osu!mania: `m` = 3 и общо 150 kudosu или повече
  - osu!: `m` = 4 и общо 200 kudosu или повече
- По принцип е добра идея да поддържате резултата си над минималния брой, тъй като може да се вземат предвид по-добрите резултати в зависимост от броя кандидати.

### Как се избира нов потенциален номинатор на бийтмапове

- Броят `ModScore` на всички кандидати ще бъде два пъти проверен, за да се потвърди че имат задължителният минимален резултат.
- Редакторите получили достатъчно точки ще бъдат оценени от съответния NAT член за вида игра която кандидатствате, като се взимат предвид следните критерии от профила:
  - Основно отношение: Тонът за поднасяне на редакции и другите очаквания за поведение от [правилата за поведение](/wiki/Rules/Code_of_conduct_for_modding_and_mapping), също така отношението в чат и форуми.
  - Редакторски способности: Познаване на основния [критерий за класиране](/wiki/Ranking_criteria) и специфични критерии за всеки вид игра. Допълнителни умения за синхронизиране, метаданни и други също ще бъдат взети под внимание.
- След оценяването на всеки редактор, ще бъде отворена дискусия дали въпросният редактор трябва да се присъедини към бийтмап номинатори.

## Време за изчакване

В зависимост от вашия статус, времетраенето и задължителният брой `modscore` преди да кандидатствате отново може да варират.

### Неуспешни кандидатури

Това са изискванията при провал с кандидатстване за бийтмап номинатор и повторен опит.

| Вид | Време за изчакване | Изисквания за активност |
| :-- | :-- | :-- |
| Стандартен | 90 дни | `ModScore` повече от 0 за 90 дни |
| Съкратен | 60 дни | `ModScore` повече от 0 за 90 дни |
| Провален [номинаторски тест](/wiki/People/Beatmap_Nominators/Beatmap_Nominator_Test) | 30 дни | `ModScore` повече от 0 за 90 дни |

### Повторно присъединяване след отстраняване от бийтмап номинатори

Наскоро напусналите потребители получават различни изисквания за присъединяване в сравнение с кандидатите за първи път. Потребителите които са се представяли добре до напускането си, ще получат облекчени изисквания за повторно присъединяване. NAT ще уведоми потребителя дали има възможност по-бързо да извърви пътя към групата за номинатори на бийтмапове.

Ако сте били бийтмап номинатор ще се приложат следните изисквания, освен при провал в кандидатстването през последния път когато сте били номинатор.

| Вид | Време за изчакване | Изисквания за активност |
| :-- | :-- | :-- |
| Стандартен | 60 дни | `ModScore` повече от 0 за 60 дни |
| Активност | 30 дни | `ModScore` не е от значение, но 8 редакции за 60 дни |
| Добро | 30 дни | `ModScore` повече от 0 за 30 дни |

Бившите номинатори оставили добро впечатление преди напускането си през последната година може да станат пълни номинатори веднага при кандидатстването.
