---
outdated_translation: true
---

# Beatmap Aday Gösterici olma

[Beatmap Aday Göstericilere](/wiki/People/Beatmap_Nominators) katılmak isteyen kullanıcıların [Aday Gösterme Denetleme Takımı](/wiki/People/Nomination_Assessment_Team) (NAT) tarafından yönetilen bir başvuru sürecinden geçmesi gerekir. Başvurular [BN websitesi](http://bn.mappersguild.com/) üzerinden yürütülür.

Bir kullanıcının başvurmak için belirli bir modlama aktivite gereksinimini karşılaması, yakın tarihte modladığı iki tane mapi göndermesi, ve [Derecelendirme Kriterleri](/wiki/Ranking_criteria) ile ilgili bir testi tamamması gerekir. Bir başvuru gönderildiğinde yeni bir başvuru göndermeden önce 90 günlük bir bekleme süresi bulunur. Bir karara varıldığında NAT tarafından bir mesaj gönderilecektir. Başvurularla ilgili daha fazla bilgiye bu websiteden ulaşılabilir.

## Basit kriterler

Beatmap Aday Göstericilere başvurmayı hedefleyen modderlar aşağıdaki kriterleri sağlayabilmelidir:

- Başvurudan önceki son 3 ay boyunca aktif olarak beatmap modluyor olmalılar.
- Başvurdukları oyun moduna göre toplamda en az 150 veya 200 [kudosu](/wiki/Modding/Kudosu) biriktirmiş olmalılar.
- Beatmap Aday Göstericilerin bir parçası olmaya yeterli olduklarını gösteren modlarından 2 ila 4 tanesini göndermiş olmalılar.

### Neler mod gönderisi olarak tanımlanabilir

- Giriş yaptıktan sonra, website sizin son 3 aylık kudosu skorunuzu otomatik olarak hesaplayacaktır.
- Nitelikli bir mod gönderisi, son 3 ay içerisinde oluşturulmuş, bir artı oy ile desteklenmiş en az bir öneri/sorun içeren, bir kullanıcının beatmap tartışmasında yer alan gönderileridir.
- Modlama topluluğundaki faaliyetleriniz belirli bir oyun moduyla kısıtlı olmaksızın bir bütün olarak hesaplandığından beatmapleri modladığınız oyun modunun bir önemi yoktur.
- Kudosunun mod gönderinize ne zaman ödüllendirildiği **önemlidir**, çünkü websitedeki hesap makinesi verileri sizin Modlama Geçmişinizden elde edecektir.

### Modlama beklentileri

Gönderilen modlar bir kullanıcının mapleri bir Beatmap Aday Göstericiye yakışır şekilde analiz etmeye ve geliştirmeye yatkın olduğunu göstermelidir.

Aşağıdakiler Beatmap Aday Göstericilerden beklenen modlama özellikleridir. Bunlardan herhangi birini göstermede başarısız olma başvurunun reddiyle sonuçlanabilir.

- Tüm zorluk seviyelerini kapsayabilme
- Yanlış zamanlama veya metaveri gibi, araçların tespit edemedikleri dahil, derecelendirilmez sorunları tanıyabilme
- Sorunları veya önerileri desteklemek için bir mapin kısımları arasında karşılaştırma yapabilme
- Ritim, aralık, hareket, yoğunluk, kontrast, ve tutarlılık gibi, çeşitli map elementleri hakkında yorum yapabilme
- Hem mapin belli kısımlarındaki, hem de map genelindeki sorunları tanıyabilme

### Asgari skor gereksinimi nasıl hesaplanır

- Bu, başvuranın geçmiş aylar boyunca kazandığı toplam `Mod Skoru`'na bağlıdır. Bu değer aşağıdaki formüle göre belirlenir:

![Mod Skoru Formülü](/wiki/shared/Modscore_new_wiki.png "Mod Skoru Formülü")

`m` = Bir ay içerisindeki gerekli asgari modlanan beatmap sayısı
`M` = Bir ay içerisindeki toplam modlanan beatmap sayısı

- [Websitesinin](http://bn.mappersguild.com/bnapps) ana sayfasında mod skoru hesaplamak için bir araç bulunur.
- `Gerekli Asgari Skoru` belirleyebilmek için, son üç ay içerisindeki toplam Mod Skoru miktarı sıfıra eşit veya sıfırdan büyük olmalıdır.
- Ortalama asgari eşik aşağıdaki değerlere göre ayarlanmıştır:
  - osu!taiko, osu!catch ve osu!mania: m = 3 ve toplamda 150 ya da daha fazla kudosu
  - osu!: m = 4 ve toplamda 200 ya da daha fazla kudosu
- Skorunuzu bu sayıların üstünde tutmak genelde iyi bir fikirdir, çünkü başvuranların sayısına göre az da olsa değişkenlik gösterebilir.

### Yeni potansiyel Beatmap Aday Göstericiler nasıl seçilir

- Her başvuranın `Mod Skoru`'nun `Gerekli Asgari Skoru` karşıladığına emin olunacaktır.
- Yeterli skora sahip modderlar başvurdukları oyun moduna karşılık gelen NAT üyeleri tarafından, aşağıdaki kriterler göz önünde bulundurularak değerlendirilecektir:
  - Genel davranış: Modların uygulanış tarzı ve [Etik Davranış Kurallarında](/wiki/Rules/Code_of_conduct_for_modding_and_mapping) belirtilen diğer davranış beklentileri, aynı zamanda sohbette/forumlarda gösterilen genel davranış.
  - Modlama kabiliyetleri: Genel [Derecelendirme Kriterleri](/wiki/Ranking_criteria) ve her oyun modunun kendine özel kriterleri hakkında sahip olunan bilgi. Metaveri, Zamanlama gibi ek kabiliyetler de göz önüne alınacaktır.
- Her bir modderın değerlendirilmesinden sonra, modderın Beatmap Aday Göstericilere katılıp katılmayacağı üzerine tartışılır.
