---
outdated_translation: true
---

# การทำบีทแมปคืออะไร

การทำบีทแมปคือขั้นตอนการสร้างบีทแมปในเกม osu! เพื่อให้ผู้เล่นได้ใช้ในการเล่น ขั้นตอนหลักๆ จะมีการเลือกเพลง การกำหนดจังหวะ การวางโน้ต การทำสกิน และการทำสตอรี่บอร์ด

คุณสามารถเริ่มการทำบีทแมปได้ด้วยกดปุ่มเข้าไปยังโหมด "Edit"

ตามปกติแมปเปอร์ต้องการให้แมปของตนเองติด Ranked ซึ่งจะเกี่ยวข้องกับขั้นตอนการตรวจสอบบีทแมป ซึ่งเมื่อผ่านขั้นตอนนี้ไปแล้ว บีทแมปจะมีกระดานคะแนนของตัวเองและถือว่าเป็นบีทแมปที่สมบูรณ์แล้วเว้นเสียว่าผู้ทำแมปต้องการเพิ่มเติมหรือแก้ไขบางส่วนของแมปนั้นๆ

ระดับความยากโดยทั่วไปในการสร้างบีทแมปมีดังนี้

- Easy
- Normal
- Hard
- Insane

ลิงค์ข้างต้นจะแสดงถึงแนวทางทั่วไปในการสร้างแมปในแต่ระดับให้เหมาะสมกับระดับความยาก ที่ผู้สร้างบีทแมปจะต้องปฏิบัติตาม มีแมปเปอร์บางส่วนที่ใช้ชื่อระดับความยากที่ตั้งขึ้นมาเองด้วยเช่นกัน นอกจากนี้แล้วคุณอาจจะเจอเกสดิฟซึ่งจะตั้งชื่อระดับความยากตามชื่อแมปเปอร์ด้วย

และในส่วนของโหมดการเล่นอื่นๆ คุณสามารถกำหนดโหมดการเล่นเข้าไปยังแต่ละระดับความยากของบีทแมปได้ด้วยนอกเหนือจากโหมด osu! พื้นฐาน ซึ่งเป็นไปได้ที่จะทำให้ทั้งบีทแมปเป็นโหมดการเล่นเฉพาะ Taiko, Catch the Beat, หรือ osu!mania ได้

## เริ่มต้น

### ฉันจะเริ่มต้นสร้างบีทแมปอย่างไร

เนื่องจาก osu! เป็นเกมที่ใช้จังหวะดนตรีเป็นหลัก เพลงที่คุณเลือกควรจะมีจังหวะที่ชัดเจนและคงที่ พยายามเลี่ยงเพลงที่มีการเปลี่ยนแปลงจังหวะและเพลงช้า จนกว่าคุณจะสั่งสมประสบการณ์มากพอและคุ้นเคยกับระบบการทำบีทแมปแล้ว

ในการสร้างบีทแมปใหม่ ให้ทำตามขั้นตอนดังนี้

- ลากไฟล์เพลงที่ต้องการเข้ามายังเกม osu! (เปิดเกมอยู่หรือลากลงไอคอนเกมได้เช่นกัน)

ทางเลือกอื่น: วางไฟล์เพลงลงในโฟลเดอร์ "Song"

- เกมจะเปิดและเข้าไปหน้าโหมด Edit ถ้ามีไฟล์เพลงอยู๋ในโฟลเดอร์แล้ว
- เพลงใหม่ที่ใส่ไปจะอยู่ในรายการด้านล่างสุดเป็นสีม่วง
- คลิกที่เพลงเพือเปิดหน้า Song Setup
  - ใส่ชื่อเพลง (Song Title) และศิลปิน (Artist) ให้ถูกต้อง ใส่ที่มา (Source) และแท็ก (Tag) ถ้ามี และใส่ชื่อระดับความยากให้เหมาะสม (เช่น Easy, Insane ซึ่งสามารถเปลี่ยนได้ในภายหลัง)
- คุณสามารถตั้งค่าตัวเลือกอื่นๆได้ถ้าคุณต้องการ แต่คุณสามารถกลับมาตั้งในภายหลังได้ คลิก OK และคุณได้เริ่มต้นการสร้างบีทแมปแล้ว ในขั้นตอนต่อไปจะแสดงถึงการกำหนดจังหวะให้บีทแมป

### ฉันควรกำหนดจังหวะให้เพลงอย่างไรให้ถูกต้อง

**การกำหนดจังหวะเป็นส่วนสำคัญที่สุด บีทแมปที่กำหนดจังหวะไม่ถูกต้องจะไม่ถูกยอมรับให้มีการ Ranked ได้** คุณจะต้องมั่นใจว่าการกำหนดจังหวะของเพลงนั้นถูกต้องสมบูรณ์แบบก่อนที่จะใส่โน้ตลงไป หากไม่แน่ใจ สามารถติดต่อ moderator เพื่อขอคำแนะนำหรือสอบถามใน[กระทู้](https://osu.ppy.sh/community/forums/topics/124512) การกำหนดจังหวะที่ถูกต้องจะช่วยทำการทำแมปในภายหลังสะดวกขึ้นอย่างมาก

นี่เป็นข้อแนะนำของการกำหนดจังหวะ:-

- ดู [วีดีโอ](https://osu.ppy.sh/community/forums/topics/39317) [ตัวอย่าง](https://osu.ppy.sh/community/forums/topics/78515) สำหรับการกำหนดจังหวะเบื้องต้น
- มั่นใจว่าเสียงจังหวะติ๊กตรงกับจังหวะของของทั้งเพลง ให้เลื่อนไปเช็คที่จุดเวลาที่ 1/4, 1/2, 3/4 และจุดจบของเพลงด้วย
- ดูที่ช่อง BPM ถ้าเลขใกล้จำนวนเต็ม(คลาดประมาณ .10) เป็นการดีที่จะปัดให้เป็นจำนวนเต็มเลย ซึ่งสามารถทำได้โดยการตั้งใน Timing Setup Panel
  - ตัวอย่าง: 150.02 ควรจะปัดลงให้กลายเป็น 150.00 ยกเว้นว่าจะถูกขอโดยแมปเปอร์คนอื่นที่อาจจะแย้งด้วยเหตุผลบางอย่าง
- สำหรับการปรับ Offset อย่างละเอียด ให้เล่นเพลงที่ความเร็ว 0.5x (หรือ 0.25x ถ้าจำเป็น) และปรับค่าจนกว่าเสียงจังหวะติ๊กและจังหวะเพลงเข้ากันดี
- บางเพลงมี BPM หลายระดับ คุณสามารถตั้งได้โดยการเพิ่ม Timing Section (ใน Timing --> Add Timing Section) ที่จะเปลี่ยนการกำหนดจังหวะของเพลงใหม่ BPM และ Offset สำหรับส่วนการกำหนดจังหวะใหม่สามารถพบได้เช่นเดียวกับส่วนการกำหนดจังหวะก่อนหน้า และหน้า Timing Setup Panel จะแสดงส่วนการกำหนดจังหวะทั้งหมดที่มีในเพลง

### ฉันควรใส่อะไรบ้างในข้อมูลเพลง

คุณควรจะใส่ข้อมูลเพลให้ครบก่อนจะสร้างระดับความยากที่สองเพื่อให้รายละเอียดของทุกระดับความยากตรงกัน ในตอนนี้คุณสามารถใช้ตัวอักษระยูนิโคดในการตั้งชื่อเพลงได้แล้ว

| ชื่อของช่อง | รายละเอียด |
| :-- | :-- |
| Artist | **ชื่อวง นักร้อง หรือกลุ่มที่แสดงหรือสร้างสรรค์เพลงขึ้นมา** osu! จะดึงชื่อศิลปินจากไฟล์เพลง แต่จำเป็นต้องเช็คเพิ่มเติมว่าสะกดถูกหรือไม่ **ชื่อเกมและอนิเมะไม่ควรจะอยู่ในช่องนี้ (แต่ควรอยู่ใน Tag)** ปกติคุณจะพบชื่อผู้แต่งเพลงของเกมและอนิเมะจากวิกิพีเดียหรือแหล่งข้อมูลอื่นๆที่เชื่อถือได้เช่น [AnimeNewsNetwork](http://www.animenewsnetwork.com/) หรือ [MyAnimeList](http://myanimelist.net/) ชื่อภาษาที่ไม่ใช่ภาษาอังกฤษควรจะเป็นชื่อเดียวกับบนแหล่งข้อมูลนั้นๆ |
| Romanised Artist | **ชื่อภาษาอังกฤษของศิลปิน** ลำดับการวางชื่อสกุลควรเป็นเช่นเดียวกับบนแหล่งข้อมูล จะสามารถใช้งานช่องนี้ได้เมื่อช่อง Artist ใช้ชื่อที่ไม่เป็นภาษาอังกฤษ |
| Title | **ชื่อของเพลง** จะถูกดึงมาจากไฟล์เพลงอัตโนมัติ แต่ให้เช็คความถูกต้องอีกรอบเพื่อความถูกต้องด้วย โดยเฉพาะเมื่อได้ไฟล์เพลงมาจากอินเตอร์เน็ต |
| Romanised Title | **ชื่อภาษาอังกฤษของเพลง** จะสามารถใช้งานช่องนี้ได้เมื่อช่อง Title ใช้ชื่อที่ไม่เป็นภาษาอังกฤษ |
| Beatmap Creator | คือชื่อของคุณเอง osu! จะตั้งให้อัตโนมัติดังนั้นจึงไม่ควรเข้าแก้ไขเองในช่องนี้ ถ้าเป็นระดับความยากรับเชิญ (Guest Difficulty) ที่ทำโดยแมปเปอร์คนอื่น ให้ใส่ชื่อของผู้ทำในช่อง Difficulty ด้านล่าง |
| Difficulty | **ชื่อของระดับความยาก** ในเมนูจะมีให้เลือก Easy, Normal, Hard และ Insane ที่คุณสามารถเลือกได้ หรือคุณสามารถตั้งชื่อใหม่ของคุณเองได้เช่นกัน ความสร้างสรรเป็นเรื่องที่ดี แต่พยายามตั้งชื่อให้เกิดความเข้าใจง่ายๆ ว่าระดับไหนยากกว่า ระดับไหนง่ายกว่า ซึ่งจะดีกว่าชื่อที่คลุมเคลือและทำให้เกิดความสับสนแก่ผู้เล่น ช่องนี้สามารถใส่ชื่อของผู้สร้างระดับความยากรับเชิญ (Guest Difficulty) ด้วย |
| Source | **ที่มาของเพลง** ช่องนี้ปกติควรจะใส่ชื่อเฉพาะ Anime หรือ Video Game และ Novelty ถ้าเป็นเพลงจากหนัง โทรทัศน์หรืออินเตอร์เน็ต ถ้าเพลงที่มาจากอนิเมะ เกมหรือหนังที่มีคนรู้จักทั่วไป ชื่อของอนิเมะ เกม หรือหนังควรจะใส่ลงในช่องนี้ เพลงร็อคและเพลงป็อปควรให้ช่องนี้ว่างไว้ **และช่องนี้ไม่ควรไว้ใส่ชื่ออัลบั้ม** |
| Tags | **คำสำคัญที่จะช่วยเหลือในการค้นหา** ปกติจะใส่ชื่ออัลบั้ม ผู้สร้างระดับความยากรับเชิญ ชื่อบริษัทและข้อมูลอื่นๆที่ผู้เล่นต้องการใช้ในการค้นหา (เช่น eroge หรือ visual novel ถ้าเพลงที่สร้างมาจากเกมจำพวก eroge visual novel) ถ้าเป็นแมปทำร่วม (collab) กับคนอื่น ชื่อของผู้ที่ทำด้วยจะต้องกรอกลงในช่องนี้ แต่ละแท็กจะคั่นด้วยเว้นวรรค ไม่ได้เป็นการบังคับว่าต้องใส่คำสำคัญเป็นจำนวนมากเหมือนตอนใช้ใช้เว็บค้นหาหรือระบบค้นหาใน osu! **ตัวอย่าง:** ถ้าคุณใส่ Tag "qwertyuiop" ไว้ คุณสามารถหาเพลงในเกมด้วยการค้นหาคำว่า "qwertyuiop" ได้ |

เพื่อเลี่ยงปัญหา ให้มั่นใจว่าทุกอย่าง (นอกจากชื่อระดับความยาก) ตรงกันในทุกระดับความยาก
