---
outdated_translation: true
outdated_since: 421d351504f7f02cbe916b63fc6120b24fce0c3a
tags:
  - bot accounts
  - chat bot
  - chat bots
  - IRC bot
  - IRC bots
---

# Bot hesabı

**Bot hesabı** gerçek bir kişi yerine otomatik bir hizmet sağlayıcısı tarafından kullanılan özel bir osu! hesap türüdür. Websitesinde, `BOT` etiketli beyaz bir grup rozetine sahiptir, ve profillerinde sadece `ben!` kısmı görünür. Bot hesapları çoğunlukla [çoklu oyunculu](/wiki/Client/Interface/Multiplayer) lobi kanalları veya özel mesajlar aracılığıyla topluluğa çeşitli hizmetler sunan "sohbet botlarını" barındırmak için kullanılır.

Bot hesapları yalnızca bir [başvuru süreci](#bot-hesabı-oluşturmak) ile oluşturulabilir. Bot hesabı oluşturma amacıyla normal yollarla kaydolmak birden fazla hesap kullanımı sayılır ve [topluluk kurallarına](/wiki/Rules#topluluk-kuralları) aykırıdır.

## Bot hesaplarının faydaları

Kişisel hesaplar ve bot hesapları arasındaki en temel fark [sohbette](/wiki/Client/Interface/Chat_console) mesaj gönderirken uygulanan mesaj kotasıdır. Hesabın [susturulma](/wiki/Silence) riski olmaksızın sağladığı hizmetlerin daha fazla kullanıcıyla etkileşebilmesi için bot hesapları daha yüksek bir kotaya sahiptir:

- Kişisel hesaplar her 5 saniyede 10 mesaj gönderebilir
- Bot hesapları her 60 saniyede 300 mesaj gönderebilir

Bu kota sınırlamaları yalnızca özel mesajlara, `#multiplayer` ve `#spectator` kanallarına uygulanır. Bot hesaplarının diğer kanallara mesaj göndermesi yasaktır.

## Bot hesabı oluşturmak

Eğer bir sohbet botu çalıştırmak istiyorsanız, lütfen önce kendi osu! hesabınızda çalıştırın, ve yukarıda listelenen kişisel hesap kota sınırlamalarına uyduğunuzdan emin olun. Sağladığınız hizmet büyüdükçe, hesap destek ekibinden bir bot hesabı talep etme şansına sahip olabilirsiniz.

### Minimum kriterler

Talep etmeyi düşünmeden önce, destek ekibi botun aşağıdaki kriterlere uymasını beklemektedir:

- Bot, hesabınızda en az 6 ay boyunca çalışıyor olmalı
- Bot tamamen açık kaynak kodlu olmalı ve herkese açık ve bütün bir dökümantasyona sahip olmalı
- Bot, her ay en az 50 ayrı kullanıcı tarafından kullanılıyor olmalı
- Bot, kişisel hesap kota sınırlamalarına uymalı
- Bot, herkese açık kanallarda mesaj göndermemeli
- Bot, osu! topluluğunda geniş bir kitle için kullanışlı olmalı

### Talepte bulunma

Eğer botunuz yukarıdaki kriterlere uyuyorsa, bir bot hesabı oluşturmak için talepte bulunabilirsiniz.

[accounts@ppy.sh](mailto:accounts@ppy.sh) adresine `Bot Account Request` başlıklı bir e-posta gönderin. Bu, sizin osu! hesabınıza bağlı olan e-posta adresi üzerinden gönderilmelidir.

E-postanın içeriği aşağıdakileri içermelidir:

- osu! kullanıcı adınız (şimdiye kadar botu çalıştırdığınız hesap)
- Bot hesabınıza vermek istediğiniz kullanıcı adı
- Botu çalıştırmaya başladığınız tarih
- Kaynak koduna ve dökümantasyona giden bir link
- Botun ne yaptığını anlatan kısa bir özet

[Hesap destek ekibi](/wiki/People/Account_support_team) talebinizi gözden geçirecektir. Eğer talebiniz reddedildiyse, nedeni tarafınıza bildirilecektir. Eğer talebiniz onaylandıysa, sizin adınıza bir bot hesabı oluşturulacak ve nasıl kullanılacağı ile ilgili talimatlar size iletilecektir.

## Ek bilgiler

- `Sohbet Botları` grubunda (grup #29) olan hesaplarda `BOT` grup rozeti bulunur. Grup listesi herkese açık değildir.
- Bazı kişisel hesaplar sohbet botları grubundadır çünkü sahipleri sundukları hizmet için ayrı bir bot hesabı açmak istememişler ya da talep etmemişlerdir, örneğin ::{ flag=DE }:: [Tillerino](https://osu.ppy.sh/users/2070907) ve ::{ flag=FR }:: [ThePooN](https://osu.ppy.sh/users/718454). Bu tarz bir kurulum artık teklif edilmemektedir, ve gruba dahil olan yeni botlar her zaman için özel bir hesapta bulunurlar.
