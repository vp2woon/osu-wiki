---
tags:
  - bot accounts
  - chat bot
  - chat bots
  - IRC bot
  - IRC bots
  - бот акаунти
  - бот-акаунти
  - чат бот
  - чат боти
  - IRC бот
  - IRC боти
---

# Бот-акаунт

**Бот-акаунт** - це спеціальний тип акаунту osu!, керований автоматизованими сервісами, а не людиною. Вони мають білий значок групи на сайті, підписаний як `BOT`, та тільки секцію `про мене!`, відображену у їх профілі. Бот-акаунти найчастіше використовуються для розміщення "чат ботів", які пропонують спільноті різноманітні функції через лобі канали [мультиплееру](/wiki/Client/Interface/Multiplayer) або приватні повідомлення.

Бот-акаунти можуть бути створені лише через [процес подачі заявки](#створення-бот-акаунту). Спроба створити бот-акаунт через звичайну реєстрацію вважається мульти-акаунтингом та порушенням [правил спільноти](/wiki/Rules#правила-внутрішньо-ігрового-чату).

## Переваги бот-акаунтів

Основна відмінність особистих акаунтів від бот-акаунтів - це ліміти, які застосовуються до них при відправці повідомлень у [чаті](/wiki/Client/Interface/Chat_console). Бот-акаунти мають більші ліміти, щоб дозволити їх сервісам взаємодіяти з більшою кількістю користувачів без ризику для акаунту отримати [сайленс](/wiki/Silence):

- Особисті акаунти можуть надсилати 10 повідомлень кожні 5 секунд
- Бот-акаунти можуть надсилати 300 повідомлень кожні 60 секунд

Ці ліміти стосуються тільки приватних повідомлень, `#multiplayer`, та `#spectator`. Бот-акаунтам заборонено відправляти повідомлення в інших каналах, або будь-які небажані приватні повідомлення.

## Створення бот-акаунту

Якщо ви хочете створити чат-бота, будь ласка, почніть з його запуску на вашому власному акаунті osu!, і обов'язково слідуйте лімітам персональних акаунтів у списку вище. З розширенням вашого сервісу у вас буде можливість відправити запит команді підтримки акаунтів для отримання окремого бот-акаунту.

### Мінімальні критерії

Перед розглядом запиту команда підтримки вимагає, щоб бот відповідав цим критеріям:

- Бот працює на вашому акаунті щонайменше 6 місяців
- Бот має повністю відкритий код та повну публічну документацію
- Бот використовують щонайменше 50 користувачів щомісяця
- Бот слідує лімітам персональних акаунтів
- Бот не надсилає жодних повідомлень у публічних каналах
- Бот не надсилає жодних небажаних приватних повідомлень
- Бот корисний для широкої аудиторії в спільноті osu!

### Подання запиту

Якщо ваш бот відповідає наведеним вище критеріям, ви можете подати запит, щоб створити бот-акаунт для нього.

Надішліть електронний лист до [accounts@ppy.sh](mailto:accounts@ppy.sh) з назвою `Bot Account Request`. Він має бути відправлений з електронної пошти, прив'язаної до вашого акаунту osu!.

Текст електронного листа має містити наступне:

- Ваш нікнейм osu! (на якому працював ваш бот)
- Нікнейм, який ви хочете дати бот-акаунту
- Дата, коли ваш бот почав працювати
- Посилання на код і документацію
- Короткий опис того, що робить ваш бот

[Команда підтримки акаунтів](/wiki/People/Account_support_team) перевірить ваш запит. Якщо його буде відхилено, вони дадуть вам знати чому. Якщо ваш запит буде схвалено, вони створять бот-акаунт для вас та нададуть вам подальші інструкції щодо його використання.

## Дрібниці

- Значок групи `BOT` показується на акаунтах з первинною групою `Chat Bots` (група #29). Список групи не є публічним.
- Деякі персональні акаунти знаходяться в групі чат ботів через те, що власники не хотіли або не запросили окремий бот-акаунт для їх сервісу, наприклад: ::{ flag=DE }:: [Tillerino](https://osu.ppy.sh/users/2070907) та ::{ flag=FR }:: [ThePooN](https://osu.ppy.sh/users/718454). Це налаштування більше не пропонується, та нові боти, які приєднуються до групи, завжди отримують ексклюзивний акаунт.
