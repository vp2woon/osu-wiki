---
no_native_review: true
outdated_since: 92f87c21ee0fa098289944375f38d526278d988e
outdated_translation: true
---

# Найкращі практики

Ця сторінка описує деякі завдання з якими ви можете зіткнутися під час роботи. Підходи, які описані тут, створенні щоб зробити процес легшим, і можуть бути застосовані в інших проектах на GitHub, або подібних платформах.

## Вступ

*Для більшої кількості інформації про Git, або GitHub перегляньте [Документацію GitHub](https://docs.github.com)*

**Git** — це система контролю версій, яка допомагає керувати змінами файлів. Дані та історія змін osu! wiki зберігаються в Git репозиторії. **GitHub** — це платформа для розробників, яка надає веб інтерфейс для Git репозиторіїв, а також має в собі набір інструментів для керування проектом.

## Синхронізація форку

Щоб внести зміни до репозиторію, який знаходиться на GitHub, потенційний учасник повинен отримати його контрольовану копію, яка називається *форк*. Коли ви створюєте форк репозиторію `osu-wiki`, в цей момент ви робите копію його вмісту. Перед внесенням змін *завжди синхронізуйте ваш форк*, щоб вони мали сенс. Це може бути зроблено напряму через GitHub:

1. Перейдіть у ваш форк репозиторію `osu-wiki`.

2. Оберіть гілку `master` з випадаючого меню.

3. Натисніть `Fetch upstream`, а потім оберіть `Fetch and merge`.

   ![](img/update-branch.png "Оновлення застарілої гілки")

Тепер ваша гілка актуальна по відношенню до оригінального репозиторію.

---

Це рішення працює добре у більшості випадків, але цей інструмент сам по собі має обмежені можливості. Наприклад, він не дозволяє вам перезаписувати будь-які небажані зміни на гілці, оскільки він об'єднує лише основну гілку `master`.

Якщо ви зіткнулися з будь-якими проблемами при використанні інструментів GitHub, або ви хочете перезаписати вміст вашої гілки, ви можете використати workflow написаний учасниками osu! wiki.

1. Відкрийте **ваш форк** і перейдіть до вкладки `Actions`.

2. У `Workflows`, знайдіть `Sync from osu! upstream`.

3. Натисніть `Run workflow` і заповніть опції:

   <!-- when updating this translation, delete img/github-actions-workflow-dialog.png if this translation is the last one to use it. —clayton -->

   ![](img/github-actions-workflow-dialog.png "GitHub Actions Workflow - Запуск Workflow")

   - **Use workflow from**: назва гілки, яку ви бажаєте синхронізувати. За замовчуванням вона виставлена як `master`.
   - **Overwrite any changes in the target repository**:
     - `true`: замінити вміст вашої гілки чистою копією гілки `master` з `ppy/osu-wiki`.
     - `false` (за замовчуванням): об'єднати ваші зміни зі змінами на `ppy/osu-wiki`.
   - **Create a backup of your target branch**:
     - `true`: створити гілку з назвою `backup-{назва вашої гілки}` перед її зміною.
     - `false` (за замовчуванням): не робити ніяких резервних копій.

4. Натисніть кнопку `Run Workflow` і зачекайте поки workflow зробить все необхідне. Якщо вам цікаво як це працює, натисніть на завдання workflow — `Sync from osu! upstream`.

   <!-- when updating this translation, delete img/github-actions-workflow-overview.png if this translation is the last one to use it. —clayton -->

   ![](img/github-actions-workflow-overview.png "GitHub Actions Workflow - Огляд Workflow")

## Внесення змін

*Перегляньте також: [Форк Workflow | Git Туторіал від Atlassian](https://www.atlassian.com/git/tutorials/comparing-workflows/forking-workflow)*

В середині вашого форку osu! wiki, ви можете робити будь-які зміни і зебрігати їх. **Коміти** — це індивідуальні "точки збереження" репозиторію. **Гілки** — робочі середовища, які дозволяють вам переходити між багатьма версіями репозиторію. Щоб спростити ваш процес роботи і підтримувати історію wiki чистою і без зайвих речей, дотримуйтеся наступних рекомендацій:

- [Синхронізуйте гілку `master`](#синхронізація-форку).
- Завжди починайте роботу створивши нову гілку від `master` і тримайте ваші зміни там. Дайте цій гілці змістовне ім'я, наприклад `update-stuff-log`.
- Робіть коміт коли ви внесли зміни розміру який має сенс. Краще додати в коміт статтю повністю, ніж 10 маленьких окремих правок.
- **Використовуйте короткі і змістовні повідомлення комітів**, оскільки вони говорять іншим про те що було зроблено. Щось накштал `Rewrite the section about jump patterns` говорить набагто більше ніж `Update en.md`.

## Відкриття пул реквесту

Пул реквест показує іншим людям як ваші зміни вплинуть на файли. Напишіть додаткову інформацію до вашого пул реквесту, щоб пояснити ваші наміри:

- `Заголовок`: дуже короткий заголовок, який описує ваші зміни англійською, разом з назвою статті. У випадку перекладу, починайте заголовок з двох літер, які вказують назву мови вашого перекладу в квадратних дужках. Наприклад:
  - ``[UK] Add `BBCode` ``
  - ``Update `Beatmapping` and `Beatmap/Difficulty` ``
- `Опис`: що завгодно, що би ви хотіли сказати мейнтейнерам, або іншим потенційним рев'юверам. Наприклад:
  - Короткий підсумок змін, особливо якщо вони стосуються кількох статтей
  - Наскільки пул реквест завершенний, або ідеї пов'язані з ним
  - [Автоматичне вирішення актуальних проблем](https://docs.github.com/en/issues/tracking-your-work-with-issues/linking-a-pull-request-to-an-issue)
- Переконайтеся, що ви відмітили чекбокс `Allow edits from maintainers`, оскільки це дозволяє мейнтейнерам покращити ваш пул реквест коли це необхідно.

## Застосування оглядів

Огляди найкраще застосовувати напряму через веб інтерфейс GitHub. Натисніть кнопку `Add suggestion to batch`, коли знаходитеся у вкладці `Files changed`, щоб застосувати декілька оглядів одночасно.

![Застосування кількох оглядів](img/applying-batch-review.gif)

Ви також можете використовувати кнопку `Commit suggestion` для застосування однієї поради окремо, за умови що ви робите коміти економно і [з інформативними повідомленнями](#внесення-змін).

![Застосування одного огляду](img/applying-single-review.gif)

Використовуючи це, система буде автоматично відмічати поради як вирішенні. У разі застосування порад вручну (наприклад, коли оглядач не дав прямої поради), помічайте їх як "вирішені" *після внесення змін*, щоб нічого не забути. Дозволити GitHub застосовувати огляди автоматично є найкращим варіантом, оскільки можна бути впевненим, що поради були застосовані коректно, а також уникнути будь-яких помилок через ручне копіювання.

## Вирішення конфліктів

Існує дві причини чому може виникнути конфлікт:

- Ви відредагували файл, тоді коли гілка була застаріла.
- Була відсутність комунікації між вами та іншою людиною, тому ви обоє редагували ту саму статтю. Зміни іншої людини були об'єднанні перед вашими, через що ваші відредаговані файли стали застарілими.

В залежності від серйозності конфліктів, у вас є два варіанти як це виправити:

1. Якщо ваш пул реквест має кнопку `Resolve conflicts`, натисніть її. Ця дія відкриє злегка іншу версію веб редактора.
   1. GitHub буде виділяти конфліктні області. Знайдіть одну з них.
   2. Все починаючи від `<<<<<<<` і до `=======` це ваші зміни, в той час як, все від `=======` до `>>>>>>> master`це те, що знаходться на гілці `ppy/master`.
   3. Починаючи звідси, вам потрібно буде власноруч вирішити конфлікт та видалити рядки з помітками `<<<<<<<`, `=======`, і `>>>>>>> master`.
   4. Повторіть цей процес для всіх конфліктів.
   5. Як закінчите, натисніть `Mark as resolved` (ця опція доступна лише тоді, коли всі конфліктні частини файлу вирішені).
2. Якщо кнопка `Resolve conflicts` заблокована через те, що конфлікти надто складні для GitHub — вам не повезло, і вам потрібно [оновити вашу гілку](#синхронізація-форку) та зробити ваші зміни знову.
   - *Зауважте: Це правда лише якщо ви обмежені використанням веб інтерфейсу GitHub.* Існують певні шляхи вирішення такої проблеми, але вони не підлягають під ціль цієї статті. Крім того, це ймовірно не вартує таких зусиль, оскільки ви перезапишите та повернете конфліктні зміни.
