# วิธีการติดตั้ง

*ดูหน้านี้ด้วย: [การติดตั้งบน macOS](/wiki/Client/Installation/macOS)*

หน้านี้จะบอกถึงวิธีการติดตั้ง osu! ในระบบเครื่อง Windows ของคุณ ใน [osu!academy](/wiki/Community/Video_series/osu!academy) มี[วิดีโอ](https://www.youtube.com/watch?v=0V5GwzmMhpU)ที่อธิบายวิธีการติดตั้ง osu! บน Windows

## ความต้องการขั้นต่ำของระบบ

- .NET Framework 4+ (ตัวติดตั้งควรจะบอกให้ติดตั้งโดยทันที หากไม่ สามารถหาได้[ที่นี่](https://www.microsoft.com/en-us/download/details.aspx?id=48130))
- การ์ดจอที่พอใช้ได้

## วิธีการติดตั้ง osu!

1. ไปที่[หน้าติดตั้ง](https://osu.ppy.sh/home/download) และดาวน์โหลดตัวติดตั้ง
2. เปิดไฟล์ที่ดาวน์โหลด
3. ในขณะที่ตัวติดตั้งเริ่ม มีเวลา 10 วินาทีให้เปลี่ยนสถานที่การติดตั้ง
   - ถ้าต้องการที่จะเปลี่ยนสถานที่การติดตั้ง ให้คลิ๊กที่ใต้คำพูด `Hi!` และเลือกสถานที่ติดตั้ง
   - osu! จะถูกติดตั้งในสถานที่นั้น เมื่อจับเวลาเสร็จ
4. เมื่อติดตั้งเสร็จ osu! จะเริ่มขึ้น และ osu!direct จะถูกใช้งานเพื่อติดตั้งบีทแมพเริ่มต้น
5. osu! จะบอกให้คุณล็อกอินหรือลงทะเบียน
   - ถ้ามีบัญชีอยู่แล้ว ล็อกอินได้เลย
   - ถ้าต้องการลงทะเบียน ดูที่หน้า[การลงทะเบียน](/wiki/Registration)

## การแก้ไขปัญหา

ถ้ากำลังใช้ Windows 7 แบบ 64 บิต อาจเจอปัญหาการติดตั้งเล็กน้อยได้ ลองติดตั้ง .NET Framework แบบ 64 บิต หากไม่ได้มากับตัวติดตั้ง [ดาวน์โหลดได้ที่นี่](https://download.microsoft.com/download/2/0/e/20e90413-712f-438c-988e-fdaa79a8ac3d/dotnetfx35.exe)

---

**หากตัวติดตั้งเกมเกิดข้อผิดพลาดต่าง ๆ เมื่อพยายามติดตั้ง สามารถลองทำแก้ไขปัญหาได้ดังนี้**

- ลองติดตั้ง .NET Framework เวอร์ชั่นล่าสุดใหม่อีกรอบ [ดาวน์โหลดได้ที่นี่](https://dotnet.microsoft.com/download)
- ทำความสะอาดระบบด้วยซอฟต์แวร์ป้องกันไวรัส แล้วทำความสะอาด registry โปรแกรมทำความสะอาดที่ดีตัวนึงคือ CCleaner สแกนทั้งไฟล์บนคอมพิวเตอร์ของคุณและ registry โดยตัวติดตั้ง osu! อาจจะล้มเหลวถ้ารายการ registry จากการลง osu! ครั้งก่อนยังอยู่ในระบบของคุณ

## การเพิ่มบีทแมพ

*ดูหน้านี้ด้วย: [บีทแมพ](/wiki/Beatmap)*

มีวิธีการเพิ่มบีทแมพสองแบบ คือ ทางเว็บไซต์ และ osu!direct (ต้องมี osu!supporter)

### ทางเว็บไซต์

1. ไปที่[หน้ารายการบีทแมพ](https://osu.ppy.sh/beatmapsets)
2. หาเพลงที่ต้องการเล่น
3. กดปุ่มดาวน์โหลดเพื่อที่จะดาวน์โหลดบีทแมพลงบนเครื่อง
4. เปิดไฟล์บีทแมพนามสกุล `.osz` ที่ดาวน์โหลด
   - หรือนำไฟล์บีทแมพนั้นใส่ลงในโฟล์เดอร์ `Songs` ที่อยู่ในโฟลเดอร์ `osu!` ที่ติดตั้ง
5. จากนั้น osu! จะจัดการกับไฟล์นั้นอัตโนมัติ
   - ถ้าไม่ขึ้นในเกม สามารถกด `F5` ในหน้า[เลือกเพลง](/wiki/Client/Interface) เพื่อที่จะประมวลเพลงใหม่

### osu!direct

*หมายเหตุ: จำเป็นที่จะต้องมีแท็ก osu!supporter และการเชื่อมต่ออินเทอร์เน็ตเพื่อที่จะใช้ osu!direct*

1. เปิด osu! แล้วกดปุ่ม osu!direct ที่อยู่ทางขวาของหน้าจอ
2. หาเพลงที่ต้องการ
3. Double-click เพลงที่ต้องการ หนือกดหนึ่งบนเพลงแล้วกด `Download` ทางขวา
   - ถ้าไม่ต้องการวิด๊โอ กด `DL NoVideo` แทน
4. เมื่อดาวน์โหลดเสร็จ แล้วเข้าหน้าเลือกเพลง เพลงจะถูกโหลดเข้าโดยอัตโนมัติ
   - ถ้าไม่ขึ้นในเกม สามารถกด `F5` ในหน้าเลือกเพลง เพื่อที่จะประมวลเพลงใหม่

## การเพิ่มสกิน

*ดูหน้านี้ด้วย: [สกิน](/wiki/Skin)*

1. ไปที่หน้าฟอรั่ม และหาสกินที่ชอบ
2. เมื่อหาได้แล้วก็ดาวน์โหลดสกินในหน้าฟอรั่มย่อยนั้น ๆ
3. การนำสกินเข้าเกมนั้นแล้วแต่ประเภทไฟล์
   - ถ้าสกินเป็นนามสกุล `.osk`
     1. เปิดไฟล์นั้น หรือลากวางลงใน osu!
     2. osu! จะจัดการสกินโดยอัตโนมัติ
   - ถ้าสกินเป็นนามสกุล `.7z`, `.rar`, `.zip`
     1. แตกไฟล์ (Extract) นั้นในโฟลเดอร์ `Skins`
     2. ถ้า osu! การทำงานอยู่ สกินจะแสดงขึ้นมาหลังกด `Ctrl` + `Alt` + `Shift` + `S`
     3. ใน osu! ไปที่ [การตั้งค่า](/wiki/Client/Options) และค้นหา `สกิน`
     4. จากนั้นเลือกสกินที่ต้องการในตัวเลือก `สกินปัจจุบัน`
