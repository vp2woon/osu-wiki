---
outdated_translation: true
---

# Instalacja

*Zobacz także: [Instalacja/macOS](/wiki/Client/Installation/macOS)*

Ten artykuł przybliży ci proces instalacji osu! na urządzenia z systemem Windows. [Akademia osu!](/wiki/Community/Video_series/osu!academy) podjęła ten temat w swoim [poradniku wideo](https://www.youtube.com/watch?v=0V5GwzmMhpU).

## Minimalne wymagania systemowe

- .NET Framework 4+ (możesz znaleźć go [tutaj](https://www.microsoft.com/pl-pl/download/details.aspx?id=48130); instalator powininen automatycznie powiadomić cię o potrzebie zainstalowania tej platformy)
- Przyzwoita karta graficzna

## Instalowanie osu!

1. Przejdź do [strony z pobieraniem](https://osu.ppy.sh/home/download) i pobierz instalator.
2. Zlokalizuj i uruchom instalator.
3. Przez pierwsze 10 sekund od uruchomienia instalatora otrzymasz możliwość wybrania lokalizacji gry.
   - Jeżeli chcesz ją zmienić, kliknij na tekst pod wyrazem „Witaj!”, a następnie wybierz lokalizację gry.
   - Gdy czas minie, osu! zostanie zainstalowane w wybranej lokalizacji.
4. osu! uruchomi się po zakończeniu instalacji, a następnie osu!direct pobierze dla ciebie pakiet początkowych beatmap.
5. osu! poprosi cię o zalogowanie bądź zarejestrowanie się.
   - Jeżeli posiadasz konto, zaloguj się.
   - Jeżeli nie posiadasz konta, sprawdź [artykuł dot. rejestracji](/wiki/Registration) i utwórz konto, a następnie zaloguj się.

## Dodawanie zestawów beatmap

*Zobacz także: [Beatmapy](/wiki/Beatmap)*

Możesz dodawać beatmapy na dwa sposoby - poprzez stronę internetową oraz poprzez osu!direct (wymaga aktywnego [statusu donatora osu!](/wiki/osu!supporter)).

### Strona internetowa

1. Zaloguj się na stronie osu! i przejdź do [listy beatmap](https://osu.ppy.sh/beatmapsets).
2. Znajdź piosenkę, którą chcesz zagrać.
3. Kliknij na ikonę pobierania, aby pobrać zestaw beatmap na swój komputer.
4. Zlokalizuj i otwórz plik z zestawem beatmap (ma on rozszerzenie `.osz`).
   - Możesz także umieścić plik z zestawem beatmap w folderze `Songs` w katalogu z zainstalowanym osu!.
5. osu! zajmie się resztą i załaduje zestaw beatmap.
   - Jeżeli z jakiegoś powodu nie zostanie on wyświetlony, naciśnij `F5` na ekranie wyboru piosenki, aby ponownie przetworzyć twoje beatmapy.

### osu!direct

*Ważne: Potrzebujesz aktywnego statusu donatora osu! i połączenia internetowego, aby używać osu!direct.*

1. Otwórz osu!.
2. Znajdź piosenkę, którą chcesz zagrać.
3. Kliknij dwukrotnie na piosenkę z listy lub naciśnij przycisk `Download`, aby pobrać beatmapę.
   - Jeżeli nie chcesz pobierać beatmapy z wideo, naciśnij `DL NoVideo`.
4. Gdy pobieranie zostanie zakończone, osu! zajmie się resztą i załaduje zestaw beatmap.
   - Jeżeli z jakiegoś powodu nie zostanie on wyświetlony, naciśnij `F5` na ekranie wyboru piosenki, aby ponownie przetworzyć beatmapy.

## Dodawanie skórek

*Zobacz także: [Skórki](/wiki/Skin) oraz [Tworzenie skórek](/wiki/Skinning)*

1. Przejdź do [podforum dot. skórek](https://osu.ppy.sh/community/forums/15) i znajdź skórkę, która ci się spodoba.
2. Pobierz skórkę, która ci się podoba.
3. Dalsze postępowanie jest zależne od sposobu kompresji skórki przez jej twórcę.
   - Jeżeli skórka ma rozszerzenie `.osk`:
     1. Przeciągnij plik skórki nad ekran osu!.
     2. osu! przetworzy skórkę i automatycznie ją wybierze.
   - Jeżeli skórka jest skompresowana (ma rozszerzenie `.7z`, `.rar`, `.zip` itd.):
     1. Rozpakuj ją.
     2. Przenieś folder ze skórką do folderu `Skins` w katalogu z zainstalowanym osu!.
     3. Jeżeli osu! jest uruchomione, musisz je zrestartować, aby skórka została załadowana.
     4. Przejdź do [opcji](/wiki/Client/Options) i wprowadź frazę `Skórka`.
     5. Przejdź do menu rozwijanego `Wybierz skórkę:` i wybierz pobraną skórkę z listy.
