---
tags:
  - GD
  - guest beatmap
  - guest difficulties
  - guest map
---

# Difficoltà ospite

*Per le normative sulle difficoltà ospiti, vedi: [Criteri di classificazione](/wiki/Ranking_criteria)*

Una **difficoltà ospite**, o abbreviato *GD per Guest Difficulty*, è una [difficoltà](/wiki/Beatmap/Difficulty) di una [beatmap](/wiki/Beatmap) non creata dall'[host](/wiki/Beatmap/Beatmap_host). Di solito può essere identificata dal suo nome, contenente quello dell'ospite.

Nonostante non sia necessario, avere difficoltà ospiti può essere un beneficio in molte occasioni in quanto queste spesso presentano stili di mapping completamente diversi l'una dall'altra. Ciò diversifica il set di mappe, e aiuta a ridurre il burnout da mapping. Le difficoltà ospiti sono più comunemente richieste attraverso i messaggi privati tra i mapper, tuttavia questo potrebbe avvenire in altri modi, come il canale `#mapping` in gioco o le [code di modding](/wiki/Community/Forum/Modding_Queues).

Si noti che le difficoltà ospiti non vanno confuse con le difficoltà che presentano più mapper, che sono invece conosciute come [collabs](/wiki/Beatmap/Beatmap_collaborations).

## Dominio

::: Infobox
![](img/gd_ownership.png "Un esempio del pannello di controllo del dominio di una difficoltà ospite")
:::

Sulla [pagina di discussione beatmap](/wiki/Beatmap_discussion), l'host della beatmap può trasferire il dominio delle difficoltà ospiti ai rispettivi mapper premendo il pulsante `Mapper della difficoltà`. Questo permette ai proprietari delle difficoltà ospiti di risolvere i problemi in attesa nelle proprie difficoltà autonomamente.

Una volta che una beatmap è [Qualificata](/wiki/Beatmap/Category#qualified), [Classificata](/wiki/Beatmap/Category#ranked) o [Amata](/wiki/Beatmap/Category#loved), la proprietà di una difficoltà ospite non può più essere cambiata se non dai membri del [GMT](/wiki/People/Global_Moderation_Team) o del [NAT](/wiki/People/Nomination_Assessment_Team).
