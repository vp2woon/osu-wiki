---
tags:
  - collab
  - collabs
---

# Collaborazioni Beatmap

Le **collaborazioni di beatmap**, o ***collabs***, sono singole [difficoltà](/wiki/Beatmap/Difficulty) o [beatmaps](/wiki/Beatmap) con [difficoltà ospite](/wiki/Beatmap/Guest_difficulty) create da più persone. Sebbene il termine *collab* si riferisca solitamente alle beatmap, indica anche qualsiasi altro media creato da più partecipanti, come [storyboard](/wiki/Storyboard) o canzoni.

## Descrizione

Le collaborazioni di beatmap di solito hanno la parola "Collab" o più nomi utente concatenati tra loro nel nome della difficoltà o nella [descrizione della beatmap](/wiki/Beatmap/Beatmap_description), nonostante non sia un requisito per i [criteri di classificazione](/wiki/Ranking_criteria). È anche comune che i collaboratori più assidui inventino amalgami dei loro nomi utente[^name-example] e li usino in modo coerente per tutta la loro carriera di mapping.

Il processo di mapping di solito inizia con l'[host della beatmap](/wiki/Beatmap/Beatmap_host) che suddivide la beatmap in parti pre-[timed](/wiki/Beatmapping/Timing), segnandole sulla [timeline](/wiki/Client/Beatmap_editor/Timelines) usando dei segnalibri in base alla struttura musicale della canzone. I segmenti relativamente lunghi, come le strofe, vengono solitamente suddivisi ogni 4 o 8 [battute](/wiki/Music_theory/Measure). Queste parti vengono poi assegnate a ciascun collaboratore secondo una distribuzione concordata, ad esempio per segmenti pari o dispari nel caso di due mappers.

I mapper completeranno le loro parti disponendo gli [oggetti](/wiki/Gameplay/Hit_object), applicando gli [hitsounds](/wiki/Beatmapping/Hitsound), usando i [timing points](/wiki/Client/Beatmap_editor/Timing#inherited-timing-point) ereditati dove necessario. Successivamente, manderanno il loro lavoro all'host, che combinerà le modifiche in un'unica difficoltà modificando accuratamente il suo [`.osu` file](/wiki/Client/File_formats/osu_(file_format)).

Anche se i mapper di solito si basano sulle parti già completate per rendere le transizioni del gameplay più fluide possibile, esistono le cosiddette *blind collabs* come [Mitose Noriko - Unreal Player](https://osu.ppy.sh/beatmapsets/828563#osu/1735958) hostata da ::{ flag=DE }:: [Mao](https://osu.ppy.sh/users/2204515), in cui i mapper non possono vedere le parti dell'altro finché la beatmap non è terminata. In questi casi, gli oggetti sono tipicamente collocati alla fine di ogni sezione per indicare il punto di partenza.

## Note e riferimenti

[^name-example]: Ad esempio, [masazi - mayday B](https://osu.ppy.sh/beatmapsets/74277#osu/233068), una beatmap di [Vass\_Bass](https://osu.ppy.sh/users/188248), ha una difficoltà in collaborazione con [Reiji-RJ](https://osu.ppy.sh/users/305389) chiamata "Vass-RJ".
