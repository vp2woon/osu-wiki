---
outdated_translation: true
---

# Beatmapy

**Beatmapy** w [osu!](/wiki/Sitemap) są poziomami zbliżonymi do tych z [gier na konsolę Nintendo DS](/wiki/iNiS_games). Każda beatmapa składa się z piosenki oraz [obiektów](/wiki/Gameplay/Hit_object) rozmieszczonych w rytm muzyki. Mogą także posiadać tło, wideo bądź [storyboard](/wiki/Storyboard).

Beatmapy mogą zostać przesłane poprzez [BSS](/wiki/Beatmapping/Beatmap_submission) (Beatmap Submission System). Następnie przechodzą przez proces zatwierdzający, zwany [modowaniem](/wiki/Modding). Ma on na celu zwiększyć grywalność danej beatmapy.

Beatmapy można znaleźć na [liście beatmap](https://osu.ppy.sh/beatmapsets) na stronie internetowej osu!

## Statusy

Beatmapy rankingowe, jak i zatwierdzone, muszą zostać sprawdzone przez przynajmniej dwóch [nominatorów](/wiki/People/Beatmap_Nominators). Mogą wpływać na statystyki każdego gracza, co różni je od beatmap [oczekujących](#wip-and-pending) oraz [nieaktualizowanych](#graveyard).

### Rankingowe {id=ranked}

![Symbol dwóch strzałek w górę](/wiki/shared/status/ranked.png) Na ekranie wyboru piosenek rankingowe beatmapy są oznaczane symbolem dwóch strzałek w górę.

Beatmapy tego typu w pełni spełniają wszystkie [kryteria rankingowe](/wiki/Ranking_criteria). Status rankingowej oznacza, że beatmapa spełnia ściśle określone standardy.

### Zatwierdzone {id=approved}

![Znak potwierdzenia](/wiki/shared/status/approved.png) Na ekranie wyboru piosenek zatwierdzone beatmapy są oznaczane znakiem potwierdzenia.

Ten status jest charakterystyczny dla piosenek dłuższych w [całkowitej rozgrywce (ang. drain time)](/wiki/Beatmap/Drain_time) niż 5 minut (znane także jako [maratony](/wiki/Beatmap/Marathon)). Większość zatwierdzonych beatmap nie posiada łatwego ani normalnego poziomu trudności. Jednakże, niektórzy twórcy przesyłają je jako oddzielne beatmapy, podczas gdy inni dołączają je razem z rankingowymi.

### Zakwalifikowane {id=qualified}

![Znak potwierdzenia](/wiki/shared/status/qualified.png) Na ekranie wyboru piosenek zakwalifikowane beatmapy są oznaczane znakiem potwierdzenia.

Te beatmapy przechodzą ostatni etap mapowania, jak i modowania. Na początku rozgrywki pojawi się komunikat mówiący, że obecny status beatmapy spowoduje:

- brak przyznania [pp](/wiki/Performance_points).
- usunięcie wszystkich wyników po zmianie statusu.
  - Jeżeli status zostanie zmieniony na rankingowy, zatwierdzony lub oczekujący, wszystkie wyniki zostaną usunięte!

Jeżeli beatmapa została zakwalifikowana, oznacza to, że jest zgodna z [kryteriami rankingowymi](/wiki/Ranking_criteria) i została zatwierdzona przez dwóch [nominatorów](/wiki/People/Beatmap_Nominators). Kwalifikacja to ostatni etap, w którym mapa musi znajdować się przynajmniej tydzień, zanim otrzyma status [rankingowy](#ranked) lub [zatwierdzony](#approved).

Podczas tego tygodnia [członkowie zespołu QAT](/wiki/People/Quality_Assurance_Team) mają czas na sprawdzenie zakwalifikowanej beatmapy pod kątem błędów i nieścisłości. Jeżeli coś będzie nie tak, beatmapa otrzyma z powrotem status oczekujący i będzie musiała jeszcze raz przejść przez proces kwalifikacji.

### Ulubione społeczności {id=loved}

![Serce](/wiki/shared/status/loved.png) Na ekranie wyboru piosenek ulubione beatmapy społeczności są oznaczane sercem.

Beatmapy tego typu mogą nie być zgodne z [kryteriami rankingowymi](/wiki/Ranking_criteria), ale są *uwielbiane* przez społeczność. Są dodawane regularnie do tej kategorii na podstawie głosów w społeczności. Na początku rozgrywki pojawi się komunikat mówiący, że obecny status beatmapy spowoduje:

- brak przyznania [pp](/wiki/Performance_points).
- usunięcie wszystkich wyników po aktualizacji beatmapy przez twórcę.

Ten status przyzna beatmapom tabele wyników.

Aby dowiedzieć się, jak beatmapa może uzyskać status ulubionej społeczności, zobacz wątek [Get your beatmap Loved!](https://osu.ppy.sh/community/forums/topics/549835) na forum.

### Oczekujące {id=wip-and-pending}

*Zobacz także: [Proces zatwierdzania beatmapy](/wiki/Beatmap_ranking_procedure)*

![Znak zapytania](/wiki/shared/status/pending.png) Na ekranie wyboru piosenek oczekujące beatmapy są oznaczane znakiem zapytania.

Beatmapy z tej kategorii zazwyczaj czekają na [zmodowanie](/wiki/Modding). Twórcy muszą znaleźć [moderów](/wiki/Modding/Modder) oraz przynajmniej dwóch [nominatorów](/wiki/People/Beatmap_Nominators), by beatmapa mogła się rozwijać.

Beatmapy z tej kategorii, które są nieaktywne przez okres 4 tygodni, automatycznie otrzymają status [nieaktualizowanych](#graveyard).

Żadna z oczekujących beatmap nie wpływa na statystyki użytkowników.

### Nieaktualizowane {id=graveyard}

![Znak zapytania](/wiki/shared/status/graveyard.png) Na ekranie wyboru piosenek nieaktualizowane beatmapy są oznaczane znakiem zapytania.

Te beatmapy oryginalnie posiadały status [oczekującej](#wip-and-pending), ale zostały przeniesione do tej kategorii, ponieważ nie były aktualizowane bądź ich wątki były nieaktywne przez 4 tygodnie. Nie mogą one zostać zaktualizowane, dopóki twórca nie naciśnie przycisku „Resurrect” na swoim profilu w zakładce z beatmapami.

Żadna z nieaktualizowanych beatmap nie wpływa na statystyki użytkowników.

Aby zachować miejsce na dysku dla nowszych beatmap, osu! będzie automatycznie usuwało nieaktualizowane beatmapy, jeżeli posiadają ten status od dłuższego czasu.
