---
tags:
  - difficulties
  - difficulty name
  - SR
  - star rating
  - stars
---

# Difficoltà

*Da non confondere con [Beatmap](/wiki/Beatmap).*

La **difficoltà** di una beatmap è un livello di gioco, conservato in un file di testo con [l'estensione `.osu`](/wiki/Client/File_formats/osu_(file_format)). Consiste in [oggetti](/wiki/Gameplay/Hit_object) di una certa [modalità di gioco](/wiki/Game_mode), disposti in base al [tempo](/wiki/Client/Beatmap_editor/Timing) adattato a uno specifico brano. Le difficoltà hanno aspetti differenti, che influenzano direttamente l'esperienza dell'utente. Il nome della difficoltà e la [valutazione in stelle](/wiki/Beatmap/Star_rating) di solito danno informazioni sufficienti per capire quanto impegnativa essa sia.

Gli oggetti di una difficoltà compongono [pattern](/wiki/Beatmap/Pattern), che a loro volta variano da una modalità di gioco all'altra e stabiliscono l'atmosfera per l'aspetto e la sensazione generale di come dovrebbe essere giocata una difficoltà. Il gameplay delle difficoltà beatmap può anche essere alterato da varie [impostazioni di difficoltà](/wiki/Client/Beatmap_editor/Song_setup#difficulty) configurate dall'autore della beatmap o determinate dai [modificatori di gioco](/wiki/Gameplay/Game_modifier).

Dal punto di vista dell'audio, una difficoltà può arricchire il brano fornendo uno o più set di campioni audio, o "hitsounds" che fungono da ulteriore feedback sonoro.

Le [componenti visive](/wiki/Beatmap) di una difficoltà, a differenza dei suoi pattern, offrono un'esperienza ausiliaria durante il gameplay e possono essere disattivate nell'overlay [visual settings](/wiki/Client/Interface/Visual_settings) per la maggior parte. Mentre alcune di queste, come le [storyboard](/wiki/Storyboard) o [skin personalizzate](/wiki/Skinning), appartengono alla beatmap come un tutt'uno, la maggior parte delle componenti visive possono variare per difficoltà (ad esempio le sezioni di [kiai](/wiki/Gameplay/Kiai_time) e i [colori della combo](/wiki/Beatmapping/Combo_colour)).

## Livelli di difficoltà

*Vedi anche: [Denominazione difficoltà](/wiki/Ranking_criteria/Difficulty_naming)*

Questi sono i tipici livelli di difficoltà che una beatmap può adottare. Le definizioni specifiche e i requisiti di ciascuno di essi possono essere trovati nei [criteri di classificazione](/wiki/Ranking_criteria) della loro rispettiva modalità.

### ![](/wiki/shared/mode/osu.png) osu!

- ![](/wiki/shared/diff/easy-o.png?20211215) Easy
- ![](/wiki/shared/diff/normal-o.png?20211215) Normal
- ![](/wiki/shared/diff/hard-o.png?20211215) Hard
- ![](/wiki/shared/diff/insane-o.png?20211215) Insane
- ![](/wiki/shared/diff/expert-o.png?20211215) Expert

### ![](/wiki/shared/mode/taiko.png) osu!taiko

- ![](/wiki/shared/diff/easy-t.png?20211215) Kantan
- ![](/wiki/shared/diff/normal-t.png?20211215) Futsuu
- ![](/wiki/shared/diff/hard-t.png?20211215) Muzukashii
- ![](/wiki/shared/diff/insane-t.png?20211215) Oni
- ![](/wiki/shared/diff/expert-t.png?20211215) Inner Oni / Ura Oni

### ![](/wiki/shared/mode/catch.png) osu!catch

- ![](/wiki/shared/diff/easy-c.png?20211215) Cup
- ![](/wiki/shared/diff/normal-c.png?20211215) Salad
- ![](/wiki/shared/diff/hard-c.png?20211215) Platter
- ![](/wiki/shared/diff/insane-c.png?20211215) Rain
- ![](/wiki/shared/diff/expert-c.png?20211215) Overdose

### ![](/wiki/shared/mode/mania.png) osu!mania

- ![](/wiki/shared/diff/easy-m.png?20211215) Easy
- ![](/wiki/shared/diff/normal-m.png?20211215) Normal
- ![](/wiki/shared/diff/hard-m.png?20211215) Hard
- ![](/wiki/shared/diff/insane-m.png?20211215) Insane
- ![](/wiki/shared/diff/expert-m.png?20211215) Expert

## Difficoltà e valutazione in stelle

A partire dal 27 Luglio 2021, il sito web di osu! assegna automaticamente un colore di classificazione di difficoltà beatmap in base alla valutazione in stelle secondo il seguente spettro:

![spettro di colore della classificazione di difficoltà in osu!](/wiki/shared/star-rating/spectrum.png)

In alcuni casi, come [AIMod](/wiki/Client/Beatmap_editor/AiMod), la difficoltà è classificata in 6 fasce di livello in base alla valutazione in stelle come segue:

- ![](/wiki/shared/diff/easy-o.png?20211215) Easy: 0.0★–1.99★
- ![](/wiki/shared/diff/normal-o.png?20211215) Normal: 2.0★–2.69★
- ![](/wiki/shared/diff/hard-o.png?20211215) Hard: 2.7★–3.99★
- ![](/wiki/shared/diff/insane-o.png?20211215) Insane: 4.0★–5.29★
- ![](/wiki/shared/diff/expert-o.png?20211215) Expert: 5.3★–6.49★
- ![](/wiki/shared/diff/expertplus-o.png?20211215) Expert+: 6.5★ e oltre

Da notare che, sebbene i livelli di difficoltà previsti per la maggior parte delle beatmap corrispondano ai colori o alle fasce di livello loro assegnate, alcuni potrebbero variare significativamente a causa di determinati fattori. Per questo motivo, i [criteri di classificazione](/wiki/Ranking_criteria) offrono regole più definitive per determinare il livello di difficoltà effettivo e la distribuzione di una beatmap, indipendentemente dalla sua valutazione in stelle.
