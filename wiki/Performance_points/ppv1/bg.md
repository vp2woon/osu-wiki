---
no_native_review: true
---

# ppv1

Точките за представяне (версия 1, известно като ppv1) е остаряла система за отчитане на резултатите в класирането от играчите за всички видове игра. Тя замени старата система *базирана на общ резултат* и беше изоставена заради създаването на [ppv2](/wiki/Performance_points/ppv2).

## История

ppv1 стартира през април 2012г. и първоначално се изписваше в потребителските профили като ``???`` по време на тестовия период. След това за постоянно е преименувана като **pp** (performance points) на 17 април 2012г. Тази система за класиране съществуваше заедно с предишната (*базираната на общ резултат*) и в последствие остана единствена през 24 юли 2012г. при актуализирането на osu! клиента с версия [20120722-24](https://osu.ppy.sh/community/forums/posts/1687719 "20120722-24").

В началото резултатите от тази система се обновяваха през определен период от време (обикновено на всеки 24 часа) преди финалното и пускане в реално време на 16 август 2012г.

ppv1 беше изоставена и заменена от **ppv2** през 27 януари 2014г. Причината за изоставянето и е заради критиката от страна на играчите:

- Непрозрачност на алгоритъма
- Представяне при ``Hard`` трудности с модове
- Нисък брой точки за невероятно високи трудности

Също така, това позволи на peppy да раздели работата за поддръжка и обновяване на архивиращата система, за да облекчи натоварването.

## Алгоритъм

Пресмятането на резултатите не е публично известно, но бяха разкрити някои индикации за работата на системата:

- ppv1 отбелязва таланта и не може да се фарми.
- Резултатът се оценява в зависимост от трудността на бийтмап, основано на публично неизвестна статистика.
- Броят получени точки намаляват с течение на времето (също, неактивните играчи може да загубят до половината си точки за година).
- Няма наказание за лош резултат - само награда за добър.
- Всички *класирани* и *одобрени* бийтмапове се вземат в предвид за профилния резултат.
- Точност на играча се взема в предвид за профилния резултат.
- Множителят на модовете е различен от обявения в играта.
- Мод-специфичните трудности са предпочитани.
- Ако резултатът не е между първите 500 в класацията на бийтмап, не се брои.

## Изкачване в класирането

Класирането се отнася основно към представянето във всеки индивидуален бийтмап, което кара много хора да усъвършенстват точно определена трудност. ppv1 насърчава към следните практики между играчите:

- По-добра игра и резултат сред бийтмаповете.
- По-добра точност (дори малка разлика има значение).
- Получаване на ранг сред най-популярните бийтмапове, където е трудно да се заеме място сред първите 500.
- Играене на бийтмапове с различни трудности.
- Подобряване на стари резултати.
- Получаване на SS ранг.
