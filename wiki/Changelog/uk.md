---
tags:
  - change log
  - history
  - історія
  - журнал змін
---

# Журнал Змін

**[Журнал Змін](https://osu.ppy.sh/home/changelog)** - це сторінка, де [команда розробки osu!](/wiki/People/Developers) детально описує щоденні вдосконалення, доповнення та виправлення помилок у грі, а також на веб-сайті. Усі зміни з попередніх релізів записуються тут з метою архівування.

Журнали змін для веб-сайту та [osu!(lazer)](/wiki/Client/Release_stream/Lazer) генеруються автоматично на основі релізів цих проектів на GitHub, а решта обслуговується вручну.

## Зміст

На головній сторінці журналу змін показано модифікації, випущені у всіх компонентах osu! в спадаючому хронологічному порядку. Щоб звузити список, клацніть на одну з категорій (оновлення osu! wiki включені в `Web`). Під перемикачем категорій наведено графік, який показує розподіл онлайн-користувачів для кожного [потоку релізу](/wiki/Client/Release_stream) клієнта. В одній категорії зміни згруповані за областю впливу, а відносно важливі зміни позначено золотим кольором.

Журнал змін, разом з форматуванням Markdown, підтримує такі медіафайли, як статичні зображення, анімовані GIF-файли та вбудовані відео. Хоча зміни можна додавати вручну, вони зазвичай завантажуються та автоматично групуються з GitHub (де відбувається перевірка змін), коли публікується новий реліз. За замовчуванням усе, що знаходиться нижче горизонтальної лінії (`---`) в описі пулл реквесту, використовується як детальне пояснення зміни.

Зміни в самому журналі змін можна переглянути у репозиторії [`ppy/osu-web`](https://github.com/ppy/osu-web/pulls?q=is%3Apr+sort%3Aupdated-desc+label%3Aarea%3Achangelog) на GitHub.

## Історія

::: Infobox
![](img/changelog-web-2007.png "Веб журнал змін у 2007")
:::

Журнал змін розпочав [peppy](/wiki/People/peppy) 11 вересня 2007 року у спеціальній темі форуму під назвою "[Official Development Changelog](https://osu.ppy.sh/community/forums/topics/15)", де він перераховував помітні зміни та виправлення помилок, а іноді ділився майбутніми планами.

::: Infobox
![](img/changelog-osume-2013.png "Журнал змін у оновлювачі osu! (2013)")
:::

В жовтні 2007, веб-версія журналу змін [стала доступною](https://osu.ppy.sh/community/forums/posts/2499) як на веб-сайті, так і в оновлювачі osu!.

25 жовтня 2009 журнал змін [став доступним через канал RSS](https://osu.ppy.sh/community/forums/topics/19137), який, зрештою, було закрито.

::: Infobox
![](img/build-propagation-graph-2015.png "Розповсюдження версій osu! (2015)")
:::

28 жовтня 2015 графік розповсюдження версій osu! серед гравців [додано до журналу змін](https://web.archive.org/web/20151103161516/http://osu.ppy.sh:80/p/changelog), що зробило статистику доступною для усіх. У той же час з'явилася можливість фільтрувати журнал змін за потоком релізу.

## Також

На додаток до змін, перелічених на веб-сайті, [блог peppy](https://blog.ppy.sh/) також можна вважати журналом змін. Протягом багатьох років він накопичив величезну колекцію публікацій, зосереджених на osu!, її розвитку та екосистемі, разом з майбутніми планами та записками зустрічей розробників.
