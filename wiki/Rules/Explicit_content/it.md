# Contenuto esplicito

![Screenshot di una beatmap che contiene contenuti espliciti](img/explicit-tag.jpg "Un esempio di beatmap che è stata segnata con il tag 'esplicito'.")

I mappatori sono in grado di dichiarare se il contenuto della loro beatmap è *esplicito* cliccando la casella 'Contenuto Esplicito' che si trova nel [menu genere e lingua](/wiki/Beatmap/Genre_and_language) nella lista web della beatmap corrispondente. Questa funzionalità ha alcune aspettative e regole che ne regolano l'utilizzo.

Indipendentemente dalla natura dell'audio, assicurati che sia conforme anche alle [regole generali sui contenuti dei brani](/wiki/Rules/Song_content_rules).

## Cosa conta come contenuto esplicito?

Il contenuto esplicito si riferisce principalmente al **contenuto audio di una beatmap**, principalmente in tema, argomento o uso *massiccio* di linguaggio esplicito. **Non** si applica agli elementi visivi di una beatmap — questi **devono** aderire alle [Considerazioni sul contenuto visivo](/wiki/Rules/Visual_content_considerations), o a qualsiasi altro aspetto modificabile dall'utente di una beatmap (come tag o nomi di difficoltà della beatmap) che **deve** rispettare le [regole della community di osu!](/wiki/Rules) come di consueto.

Come regola generale, la fornitura di contenuti espliciti crea eccezioni solo per i contenuto che un utente non può ragionevolmente modificare con gli strumenti forniti dal gioco e può anche essere revocata in base alla traccia e a discrezione del [team di supporto](/wiki/People/Account_support_team).

In generale, la maggior parte delle forme di musica sono accettabili da utilizzare nelle beatmap con pochissime eccezioni, purché siano contrassegnate in modo appropriato.

## Cosa conta come uso intensivo del linguaggio esplicito?

L'uso lieve (o singolo) di un qualsiasi linguaggio volgare comune non è sufficiente per qualificare una beatmap per l'indicatore di contenuto esplicito. Le beatmap con questo tipo di linguaggio possono tranquillamente essere lasciate senza essere etichettate come esplicite, purché il linguaggio sia quello che ci si aspetterebbe ragionevolmente da qualcosa classificato come avente "guida genitoriale" (PG-13). Se qualunque discussione dovesse scoppiare sulla rilevanza di ciò per una determinata traccia, supponi che non lo sia.

L'uso osceno deve essere sostenuto, significativo, fortemente infiammatorio o altamente ripetitivo per essere considerato esplicito.

Inoltre, una discussione vivace e prolungata su argomenti controversi o su qualsiasi cosa che una persona ragionevole considererebbe "pesante" dovrebbe essere invece considerata esplicita. Alcuni (ma non tutti) esempi sono:

- Immagini, impatto o conseguenze del suicidio
- Violenza fortemente implicita
- Rappresentazione/discussione delle conseguenze violente in dettagli cruenti
- Riferimenti sessuali estremamente evidenti o allusioni ad atti sessuali

Un buon modo per discernere se qualcosa deve essere contrassegnato come esplicito o meno è se i principali servizi di streaming audio lo hanno elencato come tale sulle proprie piattaforme. [Spotify](https://www.spotify.com) è un ottimo punto di partenza.
