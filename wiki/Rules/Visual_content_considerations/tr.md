---
outdated_translation: true
tags:
  - vcc
---

# Görsel içerik hususları

[Topluluk Kuralı 5](/wiki/Rules#topluluk-kuralları) uyarınca, osu!'da bulunan her türlü görsel içeriğin her yaştan bireyi barındıran bir oyun için uygun olması gerekir.

Aşağıdakiler bahsedilen görsel içeriklere dahildir:

- gönderilen beatmapler
- profil detayları (avatarlar, kapak resimleri)
- diğer başka eklentiler veya kalıcı bağlantılar (forum gönderileri, yorumlar, beatmap tartışma gönderileri)

Her şeyi olabildiğince temiz tutmak adına, Topluluk Kuralı 5, mantık çerçevesinde "sorgulanabilir" olarak tanımlanan her türlü içeriği kapsar.

## Gözden geçirilmesi gereken önemli şeyler

Tüm resimler, kendilerinden eski olanları göz önünde bulundurmadan, oldukları gibi yargılanmalıdır. Gördüğünüz neyse ona göre karar verin.

Lütfen neyin uygun olup olmadığı hakkında oldukça değişken düşünceleri, fikirleri, ve değerleri barındıran küresel ve çok kültürlü bir topluluk olduğumuzu unutmayın.

Kararsızlık içerisindeyseniz, osu! topluluğunun çoğunluğunun paylaştığı kolektif değerler üzerinden uzlaşmaya varmayı hedefleyin.

## Kriterler

Aşağıdakilerden herhangi birini içeren resimler veya görsel içerikler **yasaktır**:

- **gayrireşit bireyleri içeren veya onlara yönelik cinsel içerikler**
- **kan, sakatlık, yaralanma, baş/uzuv kaybı, veya insanlık dışı şiddet**
- **belirgin derecede cinsel ima**
- **cinsel poz/duruş veya taciz**
- **erotik içerik ve cinselliğin grafik gösterimi**
- **uyuşturucu kullanımının, hazırlanışının, veya yasadışı uyuşturucu alt kültürü ile tanımlanmasının örnekleri**
- **siyasi, kültürel, dini, veya sosyal anlamda kasten kışkırtıcı içeriklerin tasvirleri**

## İstisnalar

Aşağıdaki örneklerden herhangi birini içeren resimler veya görsel içerikler uygun görülebilir:

- hafif ve orta derece şiddet tasvirleri (ufak miktarlarda kan, kritik olmayan veya önemsiz yaralanmalar)
- sanatsal çıplaklık (klasik sanat eserleri bağlamında, veya yapımın kendisiyle alakalı, hafif çıplaklık içeren albüm kapağı resmi gibi elemanlar)
- ılımlı romantizm, flörtleşme veya canayakınlık (sarılma, kavrama, cinsel çağrışım içermeyen öpüşme, el ele tutuşma, vb.)
- tasarımları aşırıya kaçmayan mayolar (genel vücut yerlerini örten standart yüzme kıyafetleri, sıradan bikiniler)

## Resminizin değerlendirilmesi

Site içerisinde bir beatmap haricinde herhangi bir yerde kullanılan resimler (avatarlar, profil kapak resimleri, kullanıcı sayfaları, vb.) aşağıda belirtilen oylama prosedürüne dahil **değildir** ve Küresel Moderasyon Takımının takdirince herhangi bir vakit kaldırılabilir.

Eğer bir beatmap içerisinde herhangi bir şekilde kullanılacak olan bir resmin uygunluğundan emin değilseniz, **lütfen herhangi bir [Beatmap Aday Göstericiye](/wiki/People/Beatmap_Nominators), [Küresel Moderasyon Takımı](/wiki/People/Global_Moderation_Team) veya [Aday Gösterme Denetleme Takımı](/wiki/People/Nomination_Assessment_Team) üyesine resmi bir istekte bulunun.**

Daha sonrasında resim bir oylamaya alınarak, ya önemli bir çoğunluğun oyuyla onaylanacak, ya da otomatik olarak reddedilecek.

Tartışma sırasında ortaya atılan problematik kısımların düzeltilmesi adına resim üzerinde önemli değişiklikler yapılmadıysa, **bütün oylamaların sonucu nihaidir**.

[osu!team](/wiki/People/osu!_team), her zaman için, konu üzerinde yapılan önceki oylamalara bakmaksızın, herhangi bir içeriği tek taraflı bir şekilde geçerli veya geçersiz ilan etme hakkını saklı tutar.
